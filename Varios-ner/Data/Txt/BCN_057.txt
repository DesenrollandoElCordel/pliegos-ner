
                  
                        
                              

                              
                                    NOU Y CURIOS ROMANSDE LAS GRANS VIRTUTS Y MOLTAS
                                    EXCELEN-CIAS DEL HUMIL, SENCILL Y DESPRECIAT
                                    JUMENT,Compost per lo expert Ennesel Lano eruditissim
                                    escudrinyadordels secrets mes naturals y Manescal Major de
                                    la dilatadissimay populosa Provincia de Asinaria y sos
                                    Contorns.

                              
                                    Una Senyora á un subjecte,
                                    li digué: Vosté es gran Asa,
                                    pensá l' deixar una brasa,
                                    prenguéu ell per bon afecte;
                                    discorrent, no ser defecte,
                                    ser capás de tanta cosa,
                                    tanta virtut copiosa,
                                    com enclou eix Animal;
                                    gosa (responguéli) tal
                                    Vosasté? y de tanta cosa?
                              

                              
                                    Quant al principi del mon,
                                    la sagrada Omnipotencia
                                    li doná ab son ser lo ser,
                                    ab que las cosas engendra,
                              

                              
                                    Ordená que el ayre sutil,
                                    Ocells en sa gran esfera
                                    de varios colors criás
                                    vestits de plomas llaugeras.
                              

                              
                                    Y entre ells senyalás alguns
                                    en virtuts y preheminencias,
                                    com la Aliga coronada,
                                    que atisba an al quart planeta,
                              

                              
                                    Vista perspicás constant;
                                    lo Fenix que al Sol se crema,
                                    la Cigonya, que á sos pares,
                                    quant son molt vells alimenta;
                              

                              
                                    Lo Cisne mut que no canta,
                                    sino quant sa mort lo cerca,
                                    lo Astór y Sacre Rapants,
                                    que fogosos en la guerra,
                              

                              
                                    Per l'ayre voltan llaugers,
                                    captivant als qui flaquejan;
                                    y altres ocells, que sas gracias
                                    callo, perque son inmensas.
                              

                              
                                    Ordená també quel' foch,
                                    que enclogué á la quarta esfera,
                                    força donás an al Sol,
                                    per escalfarnos calenta.
                              

                              
                                    Al aygua humida maná
                                    produhís la gran caterva
                                    dels peixos, que en sas entranyas
                                    habitan y se alimentan:
                              

                              
                                    Y que de estos se amostrassen
                                    de tan estranya grandesa;
                                    com son, lo Cayman vorás,
                                    la tragadora Balena;
                              
                              Lo

                              

                              
                                    Lo Cocodrillo traydor;
                                    plorar ab la cautela,
                                    ab que cantan dolsament
                                    las enganyosas Sirenas.
                              

                              
                                    Y que per mes hermosura
                                    disposá á la mare terra,
                                    despres de produhir las plantas,
                                    també sustentás las Feras.
                              

                              
                                    Que al ferós Lleó donás
                                    valor, forças y feresa,
                                    temerós animo y vil
                                    á la cobarda Pantera.
                              

                              
                                    Al geperut Dromedari
                                    grandissima llaugeresa,
                                    y forças als Elefants
                                    per sa molta corpulencia.
                              

                              
                                    Una de estas elegí
                                    la sabia naturalesa,
                                    que en servey dels homens tots,
                                    mes que totas fos potenta.
                              

                              
                                    Dotantla de grans virtuts,
                                    de gracias y de excelencias,
                                    de forças y habilitat,
                                    solicitut y paciencia.
                              

                              
                                    Es molt amiga del home,
                                    te pau ab totas las bestias,
                                    profitosa en las ciutats,
                                    y estimada en las aldeas.
                              

                              
                                    Al fi si voleu saber
                                    qui pot ser aqueixa bestia,
                                    Ase en catalá se diu,
                                    Asno se diu en Castella.
                              

                              
                                    En França se diu L'ane,
                                    Aanes en Inglaterra,
                                    en Alemanya Ennesel,
                                    Jamentum llatina llengua.
                              

                              
                                    Y com son igual cada hu
                                    té, igual seu es la Jumenta:
                                    estos pretench alabar,
                                    si un poch atenció me tenen.
                              

                              
                                    Ya despres de haber criat
                                    la Divina Providencia
                                    al home á la sua semblansa,
                                    y lo Cel per la sua herencia;
                              

                              
                                    Luego que del Paradis
                                    llança la desobediencia
                                    á nostre primitiu pare,
                                    y á nostra mare primera
                              

                              
                                    D'est Animal se ajudaren,
                                    com Eliodoro referma,
                                    per passar tot lo treball
                                    del desterro y penitencia.
                              

                              
                                    Los majors apotentats,
                                    que seguiren la lley vella
                                    ab Asens se passejaban
                                    posats ab ricas cubertas.
                              

                              
                                    Al segon llibre dels reys
                                    se troba, que Abraham era
                                    dels famosos Patriarcas
                                    molt rich de honor y de hisienda
                              

                              
                                    Aquest quant de son fill unich
                                    fer volgué oblació sangrenta,
                                    Ase portá, y tingué ditxa
                                    de veurer sa fe perfeta.
                              

                              
                                    També la santa Escriptura
                                    nota, quant Abigail bella
                                    aná á casar ab David,
                                    ab Burra aná caballera.
                              

                              
                                    Y la rica Sunamitis,
                                    que un temps allotjá al Profeta
                                    Eliseo, tingut per sant
                                    en las terras mes desertas,
                              

                              
                                    En Ase cercant anaba
                                    al Sant, que á sa filla tendra
                                    desdel regne de la mort,
                                    al de la vida primera
                              

                              
                                    Li tornás; y lo rey Saul,
                                    que rey ungit de Israel era,
                                    antes quel poble lo ungís,
                                    de son pare las Jumentas
                              

                              
                                    Aná á cercar, que herbejant
                                    estaban per las florestas,
                                    y sos fills, essent ell Rey,
                                    sempre per las majors festas
                              

                              
                                    En Asens galans exian,
                                    com Mifisobet referma,
                                    del mateix Mifiboset,
                                    que era fill del rey de Judea.
                              

                              
                                    En aquella real historia,
                                    notan las sagradas lletras,
                                    que quant ab lo rey David
                                    aná á ajustar certa guerra,
                              
                              Ab

                              


                              
                                    Ab Asens los dos anaren
                                    no ab los caballs, ni las eguas;
                                    y pus lo poble de Deu
                                    los preciaba ab tantas veras,
                              

                              
                                    Sens dubtari gens, seria
                                    per mes honra y mes grandesa:
                                    aixi fou ab los gentils,
                                    com Naso molt be ho sentencia.
                              

                              
                                    Ab Asens los Deus anaren
                                    á dar lo castich y pena
                                    als furibundos gegants,
                                    que posánt penyas á penyas
                              

                              
                                    Pensaren pujar al Cel,
                                    y atropellar los planetas:
                                    Y basta pera saber
                                    qu'es mes que totas perfeta
                              

                              
                                    Esta bestia; pus triunfant
                                    se veu Jesuchrist en ella,
                                    en lo dia que feu lo poble,
                                    á sa Magestat Eterna,
                              

                              
                                    La entrada en Jerusalem,
                                    ab tants de rams, tanta festa;
                                    y quant aquella Senyora
                                    parí, quedantse donsella,
                              

                              
                                    Ab Joseph perfet varó
                                    á Egipte fugí ab sumera.
                                    La Burra que aná Balam,
                                    antes que no lo Profeta,
                              

                              
                                    Veu al Angel ab la espasa,
                                    y parlá dita Jumenta.
                                    Afirma sant Agusti,
                                    que de nostra mare Iglesia
                              

                              
                                    Fou figura nova lo Ase,
                                    com la Burra de la vella.
                                    Lo primer que llaurá camps
                                    Noé fou, y es cosa molt certa,
                              

                              
                                    Que ab una burra y un bou,
                                    ubrí á la terra las venas.
                                    Aristoteles y Plinio,
                                    ab Varro nos aconsellan
                              

                              
                                    De est animal las virtuts,
                                    propietats y preheminencias.
                                    Lo philosoph Apuleyo
                                    no se afronta, ni desprecia
                              

                              
                                    De ser Ase, pus escriu
                                    ser transformat en la essencia;
                                    aquest escrigué lo llibre,
                                    que en tota la Libia, y Media
                              

                              
                                    Ase de or fou nomenat
                                    per sas agudas sentencias.
                                    Y Job també fou molt rich,
                                    y fou sa major riquesa
                              

                              
                                    Tenir burras, pus se sap
                                    que passaren de sinch centas;
                                    y los famosos Romans,
                                    per aumentar sas hisiendas
                              

                              
                                    Copia de Asens pasturaban
                                    en sas ben guardadas herbas,
                                    com Marco Varron escriu
                                    en sas obras sempre eternas.
                              

                              
                                    També se diu, que en lo seu temps
                                    se va fer una gran venda;
                                    sols de un Ase que's vengué
                                    en mes de tres mil monedas.
                              

                              
                                    Al compte Malla gitano
                                    tota sa gran opulencia
                                    li vingué de criar Asens,
                                    y de ells tingué sa grandesa.
                              

                              
                                    Las damas, que en Barcelona
                                    estaban mes opulentas,
                                    anaban á sas visitas
                                    ab los burrets de Sardenya.
                              

                              
                                    Eran en tant estimats
                                    estos Sardets, que per ellas
                                    era lo millor present,
                                    quant arribaban galeras.
                              

                              
                                    Los pares de la Cartuxa
                                    plens de virtut y noblesa,
                                    mes estiman un bon Ase,
                                    que deu caballs per sas eguas.
                              

                              
                                    Dels pares de Sant Geroni
                                    en los prats y las devesas,
                                    Potrets pasturan superbos
                                    fills del Ase, que sustentan.
                              

                              
                                    Amés de aixó, est animal
                                    té tantas virtuts secretas
                                    en son cos; que será rahó
                                    sian estimats sos membres.
                              

                              
                                    Dioscórides nos avisa,
                                    que si hun (sens salut) se menja
                                    sos fetjes, será guarit,
                                    de gota coral y llepra.
                              

                              Y

                              


                              
                                    Y en lo capitol mateix
                                    diu, que en polvoras desfetas
                                    las unglas, qui las beurá,
                                    salut alcansará entera.
                              

                              
                                    També diu, que las polvoras
                                    de las unglas devanteras,
                                    curarán de porcellanas,
                                    si ab lo vinagre las mesclan.
                              

                              
                                    Plinio escriu, la blanca llet
                                    de la Burra, es molt potenta
                                    per lo verí y las matsines,
                                    y lliurar de pestilencia.
                              

                              
                                    També mesclada ab la mel
                                    cura de la disenteria,
                                    y posada ab pols del ungla,
                                    lleva lo mal de ceguera.
                              

                              
                                    Altra propietat major
                                    té, que entre bestias y feras,
                                    sols los Asens y Colomas
                                    se sap, que fel ells no tenen.
                              

                              
                                    Altres secrets admirables
                                    deixo, de naturalesa,
                                    perque no vull enfadar,
                                    ab ma Jumental arenga:
                              

                              
                                    Pero no deixaré jo
                                    (ques obligació discreta)
                                    de referir las virtuts,
                                    que en un animal se veuhen.
                              

                              
                                    A quant considerám criat
                                    aprofita aqueixa bestia,
                                    mes quels demes animals,
                                    y que ab menos gasto menja.
                              

                              
                                    Poden fer los Asens sols
                                    lo treball de mes maneras,
                                    que no los altres, pus saben
                                    acomodarse á la cella.
                              

                              
                                    Quant importa, porta bast,
                                    quant convé, tira carreta,
                                    ell llaura bé, com lo bou,
                                    y mena molt bé la rella.
                              

                              
                                    La cárrega que li posan,
                                    té cuidado vage dreta,
                                    sap ruar com lo caball,
                                    ningun ofici desprecia.
                              

                              
                                    Pus serveix pera la cinia,
                                    porta municions de guerra,
                                    pera detenirlo un xo
                                    pot mes, que no trenta rendas.
                              

                              
                                    Peraque camine, un arri,
                                    val mes que divuit espuelas:
                                    no hi ha animal mes valent
                                    com lo Burro, es cosa certa,
                              

                              
                                    Pus que un Ase á tun gran Lleó
                                    á cossas mata ab violencia;
                                    y també Plutarco afirma,
                                    que Asens á tigres tremendos
                              

                              
                                    Se ha vist, que han donat la mort.
                                    No sols viu té fortalesa,
                                    digau lo esforçat Samsó,
                                    quant fou de gent Philistea
                              

                              
                                    Embestit, que descuidat
                                    estaba, prengué de en terra
                                    una barra de Ase, acás;
                                    matá casi mil ab ella.
                              

                              
                                    Aquest animal doná
                                    aquellas sinch vocals lletras:
                                    oygan quant brama, que diu
                                    A, E, I, O, U; y nos ensenya
                              

                              
                                    A llegir, pus estas son
                                    las primeras que se aprenen.
                                    La monarquia Romana
                                    dibuixaba en sas banderas,
                              

                              
                                    Pera denotar silenci,
                                    del Ase los ulls y orellas.
                                    Los Arabes y Egipcios
                                    observants en gran manera
                              

                              
                                    Dels ritos y ceremonias,
                                    sos oráculs y quimeras;
                                    la pell del Ase pintaban
                                    en pendons y sas empresas:
                              

                              
                                    Y de aixó preciaban molt,
                                    perque silenci tinguessen:
                                    aquest demano al lector,
                                    y que llitja ab paciencia
                              

                              
                                    Las cosas de aqueix Jument,
                                    (totas de misteris plenas,
                                    y aprobadas per autors)
                                    en la Catalana llengua.
                              
                        
                        
            