
                  
                        
                              

                              
                                    DISCUR-SOS DE UNVAGA-MUNIOSOBRE LA ELEC-CIÓ DE
                                    ESTAT.Toca las penalitats del estat
                                    ecclesiástich;pondera los in-convenients
                                    delmatrimoni, y resol quedar-se vaga-mundo.

                              Ja me apar que será temps,
                              ja me apar que será hora
                              de elegir estat de vida,
                              com fan las demes personas,
                              pues me trobo ja en edat,
                              que als vint y dos anys se acosta.
                              ¿Quin estat elegiré
                              que á mon geni no se oposia?
                              ¿Me faré frare? No cert;
                              perque allí un home se exposa
                              á trescentas penitencias,
                              que no poden ser gustosas.
                              ¿Cóm me tinch jo de privar
                              de tan preciosa joya,
                              com es nostra llibertat,
                              si nostre Senyor nom dòna
                              vocació pera obrar
                              hassanya tan meritoria?
                              ¿Y cóm tinch de subjectar
                              ma voluntat orgullosa
                              tal volta á la de un prelat,
                              que de vellesa tremola,
                              al qual las impertinencias
                              moltas vegadas li sobran?
                              ¿Elegiré de sant Pere
                              la libre milicia honrosa?
                              No me hi conech inclinat;
                              perque també es cosa forta,
                              lo haver de dir cada dia
                              matines, laudes y horas;
                              haver de anar sempre negre,
                              ab lo manteu y la clotxa,
                              exposada en temps de fanch
                              á quatre mil samarrocas?
                              y haver en fi de entregarse
                              en mans de una majordona,
                              que apareix que al capellá
                              un gran afecte li porta,
                              y sols procura enganyarlo
                              pera picarli la bossa.
                              Si sòn vellas, ¡quin mirall!
                              Si sòn joves ocasionan
                              que diga cent disbarats
                              la plebe murmuradora.
                              Lo millor será casarme,
                              pera evitar estas cosas;
                              aquest estat sí que crech,
                              que abundants contentos logra,
                              pues veig que tants lo procuran
                              ab tota sa industria y forsas,
                              no obstant, no obstant que també
                              la llibertat engrillona.
                              Uns noys, unas criaturas,
                              que pel de barba nols brota,
                              uns que molt bè poden dirse
                              aucells de primera ploma,
                              apenas ixen del niu,
                              prenen volada tan forta,
                              que fins arribar al cel
                              de himeneo, no reposan.
                              Uns menestralets y artistas,
                              tots canalleta bavosa,
                              fadrins de primera calda,
                              xusma la mes fanfarrona,
                              que no saben res de mon,
                              sino fer un poch la mona,

                              

                              veig que apenas han romput
                              la dura molesta soga,
                              que al temps del aprenentatge
                              los tè lligats á la sorda,
                              quant al instant solicitan
                              posar lo coll á la argolla,
                              ó al jou del matrimoni,
                              que quasi es tot una cosa.
                              Un hortolá que no sab
                              ben lligar una escarola,
                              ni entrecavar una taula
                              de rabes, alls ó xicoyras.
                              Un fadrinet sabater
                              que si graneja una sola,
                              la deixa que causa fástich
                              tant desigual y tant llorda.
                              Un sastrinyol estufat
                              que ni sab fer una cota,
                              ni sab tallar unas calsas,
                              ni manejar la estisora.
                              Un remilgat gratabarbas
                              molt crespat de papillota,
                              que sab tocar la guitarra,
                              pero no sab fer la xolla.
                              Un estarnut de notari,
                              un traficant en drogas,
                              que ni lo un sab llegir actes,
                              ni lo altre coneix las gomas.
                              Un estudiant gorró
                              que no tè medi ni forma
                              de víurer, sino servint
                              ó prenent la trista sopa.
                              Aquestos potros humans,
                              y altres de semblant modorra,
                              apenas rompen las travas
                              de la subjecció quels doma,
                              quant de repent se entregan
                              á una euga quels tira cossas,
                              las quals sufren ab gran gust,
                              sols per tenir companyona.
                              De estos no ho admiraria;
                              pero veigs caballs de estofa,
                              caballs que experimentats,
                              ja posan plana la pota,
                              y que no obstant tot aixó
                              cauhen tots á la tramoya;
                              si bè com per ordinari
                              major coneixement logran,
                              per ordinari també
                              sa cayguda es mes garbosa.
                              Veig, vull dir, homes molt serios,
                              gent de capirot y borla,
                              homes de capa y espasa,
                              de garnatxa ó de toga,
                              que si bè en sos primers anys
                              no se han cuydat may de donas,
                              ó per donarse al estudi
                              mes libres á totas horas,
                              ó ja per altras ideas,
                              que ells se las saben á solas,
                              despres en edat madura
                              se resolen de altra cosa,
                              pues fent lo que fan los altres,
                              se buscan una minyona.
                              Veig quels capellans y frares,
                              que son tinguts per gent docta,
                              (no obstant que ni ha de tots)
                              si sels permetés tal moda,
                              alguns, crech, se casarian,
                              sols tinguessen pera sopas.
                              Veig finalment que los viudos,
                              que saben quin pa se hi dòna,
                              si bè al principi del dol
                              quedarse viudos proposan,
                              despres mudant de parer,
                              se embolican altra volta.
                              Tot aixó me obliga á créurer,
                              que déu ser cosa molt bona
                              lo casarse. Los desitgs
                              ja dins mon cor se alborotan,
                              ja estich tentat de probarho,
                              ja vull gustar la agridolsa
                              companyía conjugal;
                              tindré quim cusia la roba,
                              tindré quim matia las pussas,
                              y finalment tindré dona,
                              que estant bo me divertesca,
                              que estant malalt me aconsolia,
                              que en las tristesas me alegria,
                              que en los treballs me confortia,
                              y que de mos pobres bens

                              

                              Pero anem á poch á poch;
                              examinem bè las cosas,
                              abans que del celibat
                              la llibertat preciosa
                              abandonem. ¿Qué sé jo,
                              si serán las mias forsas
                              bastants pera tant gran pes?
                              ¿O si sufrirá la bossa
                              los gastos inexcusables,
                              que acompanyan una boda?
                              ¿Qué sé jo, si encontraré;
                              en la que sia ma esposa,
                              qualitats que produhescan
                              lo que sobre se menciona?
                              ¿O si será contra mi
                              infelis mortal ponsonya?
                              La casa se ha de posar
                              de modo que semblia nova;
                              se han de procurar alhajas,
                              que la fornescan y adornian.
                              Escaparatas y quadros,
                              láminas finas de Roma,
                              arquillas, taulas, miralls,
                              arrimaderos, estoras,
                              bufetillos, tamburets,
                              cadiras á la poltrona,
                              unas de domás cubertas,
                              ó bè de millor estofa,
                              altras de cuyro vermell,
                              ó vaqueta de Moscovia;
                              cortinas per los portals,
                              pinturas pera las portas,
                              finas de cristall aranyas
                              y dauradas cornucopias.
                              Un tocador primorós,
                              un llit fet á tota moda,
                              los matalassos ben tous,
                              los coixins de ploma de oca,
                              los llansols de tela fina,
                              sota domás rica cotxa.
                              Tot aixó en quant á la casa;
                              ara en quant á la senyora,
                              es menester regirar
                              Assia, América y Europa,
                              pera que no faltia res
                              en trajo, galas y joyas.
                              Manillas y collarets,
                              de perlas ja se suposa,
                              sortijas, creus, arracadas,
                              tot de pedras preciosas;
                              á mes de assó faldellins,
                              cotillas, casacas, cotas
                              de tissu, espolin, vellut
                              y de altras molt ricas robas,
                              guants, cintas y paletinas,
                              polvos y ayguas olorosas,
                              devantals, corbatas, vanos,
                              capotillos y altras drogas,
                              que es un pasmo lo que abultan,
                              que es un horror lo que costan,
                              no obstant se han de prevenir
                              totas antes de la boda.
                              Despres de ella considero
                              aquella horrenda tabola
                              de visitas y agasajo,
                              xocolata y ayguas dolsas,
                              melindros y confituras
                              y lo joch que es llima sorda.
                              Luego haver de mantenir
                              aquella mateixa pompa,
                              aquella grandesa vana,
                              que tantas casas assola.
                              Luego un altre mal de cap,
                              ja está en cinta la senyora;
                              si lo prenyat no va bo,
                              ó si es ella melindrosa,
                              qué desitgs! que impertinencias!
                              qué gemechs! qué cantimploras!
                              qué cordials! qué begudas!
                              qué brou ó caldo de pollas!
                              qué putingas, qué untets
                              lo llit y quarto inficionan!
                              Vinga cada punt lo metge,
                              cada punt la palpallocas.
                              Luego venen altres gastos,
                              que importan algunas doblas;
                              bolquers, camisetas, bragas,
                              pitets, capsons, casquets, gorras,
                              devantalets y gambuixos
                              guarnits de puntas costosas,
                              y altres exquisits trastillos,
                              que ni los noms me recordan.

                              

                              Arriba ja finalment
                              del part la esperada hora,
                              ix á llum un bell minyó,
                              tot ne va de enhorasbonas;
                              no dubto que es gran contento;
                              mes pera donarlas torna
                              de pegalosas visitas
                              la ciupapillorada tropa,
                              que á las tardas sol flocarse
                              al cap del nas la ventosa.
                              Si madama cria al noy,
                              ¡quin torment de nits quant plora!
                              Y si se embruta en lo llit,
                              ¿no es molestia ben penosa?
                              Dém que nol vulla criar,
                              ja un altre gasto se imposa
                              de dida, que al cap del any
                              suma una partida grossa,
                              y á mes las impertinencias
                              de que abundan estas donas.
                              Desparterada madama,
                              torna á fornir la cimbomba;
                              tot es parir criaturas,
                              que ja al náixer ocasionan
                              un gran cruixit á la casa,
                              un gran gemech á la bossa,
                              y despres al pobre pare
                              dos mil penas y sossobras.
                              A vista de tot aixó,
                              ¿qui no tem? ¿qui no tremola
                              sols al pensar en casarse?
                              Pero, no obstant, si la dona
                              se acerta de bona especie,
                              sòn passables estas cosas,
                              y tot es ben empleat,
                              com un home tinga mosca.
                              La major de las desditxas
                              es encontrar una boja,
                              una mala condició,
                              una grossera, una tonta,
                              una imprudent, una altiva,
                              una que no estima la honra.
                              Ditxós aquell que sen libra,
                              infelis lo qui se hi troba.
                              Si fos tanta ma ventura,
                              si ma sort fos tant ditxosa,
                              que jo pogués alcansar
                              una tant fragant aroma,
                              una assucena tant linda,
                              una tant perfecta rosa,
                              una beldat tant amable,
                              una tant cabal senyora,
                              tant afable y apacible,
                              tant garbosa y tant hermosa,
                              tant discreta y tant modesta,
                              com la que felisment logra
                              Marsotí lo mes ditxós
                              de quants en lo mon se troban,
                              á la qual tant plenament
                              las ditas prendas adornan,
                              que á quants arriba á tractar
                              innocentment enamora.
                              Si jo pugués, torno á dir,
                              conseguir semblant esposa,
                              y axí mateix mantenirla
                              ab tota decencia y honra;
                              desde luego me posaria
                              á la presó apetitosa
                              del matrimoni. Mes ara
                              que ma fortuna es tant poca,
                              que mos cabals sòn tant curts,
                              que las hisendas nom sobran
                              ¿cóm he de intentar casarme?
                              ¿cóm he de empéndrer tal cosa?
                              No vull, no vull exposarme
                              á las terribles congoixas,
                              que sem podrian seguir
                              de subjectarme á una sogra,
                              ó de tenir per muller
                              una iracunda lleona,
                              ó de no poder tractarla,
                              com meresqués, si fos bona.
                              La vida de un vagamundo
                              penso que es la mes ditxosa;
                              com las virtuts no aborresca,
                              y com als vicis nos donia.
                              Vagamundo pues vull sèr,
                              á pesar de quants se oposan.
                        
                        
            