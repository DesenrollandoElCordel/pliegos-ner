
      
        
        
          LA FEBRE GROGA.CANSÓ
                                    NOVA,
          en la cual se esplican las tragedias,
                                    apuros y tribulacions que han passatlos Barcelonins que
                                    fugiren de la Ciutat per llibrarse de tal mal.
          
            1.
            Si us voleu divertí un rato,
            escoltenme ab atenció,
            que de la febra amarilla
            vos cantaré una cansó:
            Ahont veureu las grossas penas,
            los apuros y alambins
            que han passat en la campinya
            los pobres Barcelonins.
          
          
            Tururut, tururut,
            ¡Ay ditxosa febra groga!
            Tururut, tururut,
            Ni may que haguessis vingut
          
          
            2.
            Tant bon punt ne varen veure
            que 'l mal era á la Ciutat,
            cada cual á casa sèva
            corría desesperat.
            
            2
            Arreglant baguls y fardos
            com si no hi fossin á temps
            y tapantse tots los nassos
            com si estessin entre fems.
            Tururut, etc.
          
          
            3.
            Richs y pobres, vells y joves,
            homens, donas, grans y xichs,
            tots corrian cap á fora
            despedintse dels amichs.
            Los senyors á sas hisendas,
            á la torre 'ls menestrals,
            y el pobret que no 'n tenia
            tots los llochs li eran iguals.
            Tururut, etc.
          
          
            4.
            Segons per quin punt anavan,
            ¡valgam Dèu, y quíns trastorns!
            als feyan fer cuarentena
            y també fumigacions.
            Esclamaban uns y altres,
            sense poder respirá:
            «¡Hem fugit per po de peste
            y aqui 'ns vólen empestá!»
            Tururut, etc.
          
          
            5.
            Don Tomás de la Escarxofa,
            que es un gros comerciant,
            s'en va anar cap á la hisenda,
            que l'estaban esperant,
            Ab la senyora y las fillas,
            las criadas y criats,
            ab dos llorus, tres canaris,
            ch gossets y cuatre gats.
            Tururut, etc.
          
          
            6.
            Quant los masovers sortiren
            á recibi á n'els senyós,
            tot seguit los saludaren
            fentse mòlt obligadós,
            Y de baix en baix se deyan:
            «Are si que estem en gran,
            »tenint los senyós á casa,
            »cuántas gangas hi caurán.»
            Tururut, etc.
          
          
            7.
            Los bailets de allá la casa
            se quedaren encantats
            de véurer las senyoretas
            ab aquells vestits brodats.
            No sabian qué 'ls passava,
            quant un dells, anant distret,
            trepitjá el vestit á una.
            y li feu un gros estrep.
            Tururut, etc.
          
          
            8.
            La tragedia mes sensible
            fou per fer entrá 'ls gossets,
            puig los mastins de la casa
            se hi tiráren com fullets;
            A l'un li arrencan la orella,
            l'altra dos ossos trencats,
            y los que mes bè 'n surtíren
            se quedáren escuats.
            Tururut, etc.
          
          
            9.
            Desprès de moltas fatigas
            se quedaren instalats,
            y ab los aires que corrian
            tots estaban costipats.
            Donya Tuyas tè migranya,
            Don Tomás, doló al carpó,
            y las noyas, desganadas,
            se sentian cor-agró.
            Tururut, etc.
          
          
            10.
            A pesar de estarse fora
            sens perill de agafá el mal,
            convertiren la masia,
            que semblava un hospital;
            L'un prenia camamilla,
            l'altre salvia, l'altre té,
            y prenent tantas potingas
            feyan la salut malbé.
            Tururut, etc.
          
          
            11.
            Als primers dias de serhi
            tot ho feyan aná en gran,
            puig mataban cada dia
            nou ó deu caps de viram;
            Mes al cap de tres semanas
            Don Tomás se vá esclamá,
            dihent: «si aixó dura gaire,
            »no's podrá pas aguantá.»
            Tururut, etc.
          
          
            12.
            Quant los masovers vejeren
            que lo gasto era mesquí,
            del senyó y de las senyoras
            qui mes ne podia di.
            «Ahónt van aquets tacanyos,
            »plens de boinys y de forats,
            »mes valdria que la groga
            »se'ls hagués endut plegats.»
            Tururut, etc.
          
          
          3
          
            13.
            De passatjes com aquestos
            mòlts ne podriam contá,
            pero per donarne mostra,
            ab aquet ja prou n' hi ha,
            Are vos daré un exemple
            d'uns menestrals arreglats
            que á casa d'una cosina
            van aná á viure plegats.
            Tururut, etc.
          
          
            14.
            Lo senyó Bernat Pescaire
            y la senyora Manjó,
            que venent mitjas de llana
            han omplert molt bè 'l mitjó,
            Per fugí de Barcelona,
            refiats del parentiu,
            van aná ab una cosina
            que tenen á San Feliu.
            Tururut, etc.
          
          
            15.
            Quant la cosina 'ls vá veure
            que venian provehits,
            cor qué vols, cor qué desitjas,
            los tingué mòlt ben servits.
            Refiantse la tacanya
            que tenintlos ben contents,
            de segú que quant morissin
            li deixaban tot los vens.
            Tururut, etc.
          
          
            16.
            Sent tots d'una parentela,
            no hi habia pa partit,
            y á la principal arcoba
            als hi vá gurni un bon llit:
            Enviantlos cada dia
            lo chocolate y la llet,
            y á las nou, quant s'aixecaban,
            ja hi habia esmorsá fet.
            Turarut, etc.
          
          
            17.
            Quant se acabá la semmana,
            lo senyor Bernat digué,
            que per sabé 'l que gastaban
            de quin modo ho poden fé.
            Allavons la gata moixa,
            per poderlos avispá,
            diu que que ab dos duros diaris
            ja 'ls podrá ben arreglá.
            Tururut, etc.
          
          
            18.
            Cuant la Manjó sen aquesta,
            tot fent el dissimulat,
            proposá de que cuinessin
            cada un per separat.
            Li pagaren aquells dias,
            y desde aquella hora avant
            ab distints fogons cuinaban,
            puig la cuina era prou gran.
            Tururut, etc.
          
          
            19.
            Veyent la cosina avara
            que no 'ls podia amarrá,
            quant ells eran per la vila
            los prenia del sèu pa ;
            Los prenia cansalada,
            oli, vi, carbó y demés,
            ells ja prou que ho conexian,
            pero no l' hi deyan res.
            Tururut, etc.
          
          
            20.
            Un dia, á la matinada,
            mentre encare eran al llit,
            van sentí que la cosina
            parlava sens fè burjit,
            Dihent ab una vehina
            que no pót arrivá á mes,
            mantenint aquells dos dropus,
            se li acaban los diners.
            Tururut, etc.
          
          
            21.
            Al sentí semblant mentida,
            tots dos se varen llevá,
            y de lladre y embustera
            no l'han varen pas deixá;
            Armaren una zarzuela
            que hasta el batlle 'n va bé esment,
            logrant sols ab tal escándol
            ser la burla de la gent.
            Tururut, etc.
          
          
            22.
            Indignats de aquesta feta,
            van agafá los trastets,
            y fugint de sa cosina,
            s' en varen aná solets.
            Tornaren á Barcelona,
            mentres deyan pèl camí:
            «Per mes que la peste 'ns mati
            »no tornarém á sortí.»
            Tururut, etc.
          
          
            23.
            Quants ni haurá que m' escoltan,
            y dirán «prou es ben cert,»
            que han passat, poch mes ó menos,
            algun cas com ara aquet.
            
            Mes per completá bè 'l quadro
            parlarem ab detenció
            de altre classe, que per cert
            es digna de compassió.
            Tururut, etc.
          
          
            24.
            Eran tota una familia
            fills d' un pobre teixidó,
            qu' entra noys y entra noyas
            formaban un batalló.
            Sense quartos, sense amparo,
            sense parents ni derents,
            y ademés la seva mare
            prenyada fins á las dents.
            Tururut, etc.
          
          
            25.
            En lo Poble Nou tenian
            un amich que es filadó,
            contant que 'ls aculliria,
            mes que fos an un recó.
            Pero volgué la fortuna
            que ab lo trastorn del fugí,
            una de las criaturas
            se gira un peu pèl camí.
            Tururut, etc.
          
          
            26.
            Són pare la prengué en brassos,
            y carregat com un bou,
            ab pena ó doló arribaren
            á dintre del Poble Nou.
            Arribaren á la casa
            de aquell amich filadó,
            lo qual los rebé ab carinyo,
            pensant que duyan pinyó.
            Tururut, etc.
          
          
            27.
            Los fou oferta la casa
            ab mostras de aculliment,
            pero al véurer sa pobresa,
            allí fou lo sentiment.
            No sabent cóm escusarse,
            van determiná passá
            mentjanse lo que tenian,
            y acabat, aná á captá.
            Tururut, etc.
          
          
            28.
            No passaren gaires dias
            en trovarse en aquet cas,
            tornaren á Barcelona
            casi sens poder da un pas.
            Se aculliren á la sopa,
            y encara válgals aixó,
            ó sinó tots se morian
            de miseria en un recó.
            Tururut, etc.
          
          
            29.
            No penseu que en tots los puestos
            sempre aixís hagia passat,
            puig que alguns de Barcelona
            bastant mal s' han aportat.
            Jo us diré d' una familia
            que han pagat mólt malament,
            causant gastos y molestias
            ab un orgull insolent.
            Tururut, etc.
          
          
            30.
            Los tals eran una trepa
            de aquestos que 's dònan tó,
            que sense portá camisa
            volen fer sempre 'l senyó.
            Com tenian mòlts pochs quartos,
            habian de estalviá,
            y fent las truytas sense oli
            la payella 's foradá.
            Tururut, etc.
          
          
            31.
            Los noys sempre pessigavan,
            afartantse pèls racons,
            sempre ab las butxacas plenas
            de nous, figas y atmetllons.
            Tingueren los de la casa
            una paciencia gran,
            mes jo crech de que si hi tornan
            á trompadas 'ls rebrán.
            Tururut, etc.
          
          
            32.
            Veus aquí las alegrías
            que hem passat en aquet temps,
            desgraciat del que 's refía
            ni de amichs, ni de parents.
            Preguem á Dèu que no torni,
            que 'ns fará mòlt gran favor,
            puig qu' el pobre que l' agafa
            no li val la plata y or.
            Tururut, etc.
          
        
        
    