
      
        
        
          LOS DEU MANAMENTS
          Ó COPLAS PER SALVAR LO PECADOR
          
            Ab dolor y amargura
            Principi vuy donar
            Per cantar unas coplas
            Dignas de fer plorar.
            Vostra atenció demano,
            ¡Oh auditeri amat!
          
          
            ¡Senyor, misericordia!
            
              Useu de pietat.
            
            Semblem sols cristians;
            Puig no 'ns determinem
            A amar á Deu y al próxim
            Segons los manaments:
            Ans be molt al contrari
            Fins ara havem obrat.
          
          
            ¡Senyor, misericordia!
            
              Useu de pietat.
            
            Los renechs y blasfemias
            Ja fan esgarrifar:
            Fins lo sant nom de Deu
            Jura tothom en va,
            Tant los grans com los xichs,
            De tot sexo y estat.
            ¡Senyor, misericordia!
            
              Useu de píetat.
              Las festas de precepte
              ¿Quí las observa ja?
              Se passan tot lo dia
              En jochs, cafés y balls:
              Si n' ouhen una missa,
              Ja es tot quant han obrat.
            
            
              ¡Senyor, misericordia!
              
                Useu de pietat.
              
              
                ¿Que fan los fills y fillas
                Que van per tot arreu,
                Sens voler creure als pares,
                Y sens temor de Deu?
                Dels pares es la culpa
                Si mal los han criat.
              
              
                ¡Senyor, misericordia!
                Useu de píetat.
              
              Abans Deu de enviarnos
              Aquets castichs del cel,
              Tot sovint se trencava
              Lo sisé manament;
              Pero escándols com ara
              May hi havian estat.
            
            
              ¡Senyor, misericordia!
              Useu de pietat.
            
            Malas volensas y odis
            Se tenen entre cristians
            Com si fossin heretges
            Moros ó luterans
            Perdonemnos las faltas
            Dihent tots de bon grat:
          
          
            ¡Senyor, misericordia!
            Useu de pietat.
          
          
            ¡Quánt se ment avuy dia!
            Causa pena y dolor,
            Jamay se havia vist
            Tanta murmuració:
            Cristians, esmenemnos
            De aquest tan gran pecat.
          
          
            ¡Senyor, misericordia!
            Useu de pietat.
          
          
            Avaros de la terra,
            Que may esteu contents,
            Desitjeu lo de un altre,
            No us bastan vostres bens.
            Amem á Deu y al próxim,
            Aborrim lo pecat.
          
          
            ¡Senyor, misericordia!
            Useu de pietat.
          
          
            Deyan de aquells francesos
            Que 'ns anavan robant,
            Y ara molts espanyols
            Per tot arreu s' hi fan;
            Corretgims aquet vici
            O 'l cástich será arribát.
          
          
            ¡Senyor, misericordia!
            Useu de pietat.
          
          
            Hi ha homes tan carnals.
            Que no respectan res,
            Buscan de seduhirne
            Las donas dels demés.
            Y es crim lo adulteri,
            Que Deu ens té privat.
          
          
            ¡Senyor, misericordia!
            Useu de pietat.
          
          
            Estos Deu Manaments
            Si 'ls volem observar,
            Donarém fí á las penas
            Que Deu nos fa passar;
            O si no, major cástich,
            Ens té Deu preparat.
            ¡Senyor, misericordia!
            Useu de pietat.
          
          Lo Excel-lm. é Il-lm. Sr. Dr. D. Gil Esteve, Bisbe de
                                    Puerto-Rico, concedí 40 dias de indulgencia a tots los que
                                    de- votament llegesquian, sentin llegir ó aprenguian de cor
                                    qualsevol de aquestos Deu Manaments esplicats.
                              
        
        
        
          COPLAS ESPIRITUALS
          en que se declara la gloriosa mort y
                                    passió de Jesucrist, y del modo que una almaarrepentida de
                                    sas culpas demana á Deu la seva salvació
          Varios Prelats d' Espanya han concedit 40 dias de perdó á
                                    tots los fiels que devotament llegesquian ó sentin llegir lo
                                    següent.
          
            Anima, si ets compasiva,
            Mira atenta y considera
            Al peu de la creu María
            Veyent estar pendent d'ella
            A son amat Fill dulcíssim,
            Que está obert per cinch finestras
            Que brollan torrents de sanch,
            Y en son cap una diadema
            De punxagudas espinas,
            Rejantne la sanch per ellas,
            Que per sa divina cara
            Gotejánt cau fins á terra.
            Mira aquell color difunt,
            Y aquella boca de perlas
            Que sembla un clavell morat
            De haver caygut á las pedras:
            Son dos verdanchs, que fan llástima,
            De sas galtas las rosetas;
            Son coll tan blanch. que ab la neu
            No hi havia diferencia,
            Ara mústich y negrench:
            Muscles y espatilas obertas
            Per la creu y pe'ls assots,
            Que fins los ossos blanquejan.
            En los brassos y genolls
            També hi té llagas obertas
            De quant, portantne la creu,
          
          
            Caygué tres voltas á terra;
            De tanta sanch que li raja,
            Tota la creu n'es vermella.
            Sa Mare lo está mirant,
            Y axí la pobre's lamenta:
            ¡Ay lo Fill de mas entranyas!
            ¿Quinas culpas heu comesas,
            Que axí vos llevan la vída,
            Sent la mateixa inocencia?
            ¡Oh vosaltres que passau,
            Ateneu, mirau ma pena,
            Si ha dolor que al meu dolor
            Puga ferli competencia!
            Solament est Fill tenia,
            Y per quimera y enveja,
            Sense culpa me lo han mort.
            ¡Ay Jesús, que me atravessa
            Una cruel espasa'l cor!
            ¡Ay que la nit ja se acerca,
            Y no tinch cap sepultura,
            ni una mortalla sisquera.
            ni qu'il baixi de la creu!
          
          
            ¿Que faré trista y solesta?
            Angelets de ma custodia,
            ¿Cóm no alivieu ma pena?
            Los ángels lo respongueren:
            No se'ns ha donat llicencia
            De baixar al vostre Fill:
            Altre fará aqueixa feyna...
            La Verge gira la vista,
            Y vegé casi prop d'ella
            Una cuadrilla de gent
            Que duyan dos escaletas.
            Arriban los sants varons,
            Troban la divina Reyna
            Al peu de la creu plorant.
            Y al seu Fill ja mort en ella.
            A sos peus se agenollaren,
            Y comensan ab tristesa
            A dirli llurs sentiments;
            Y á las paraulas primeras
            Ab la forsa del dolor
            A plorar tothom comensa;
            Ploran Joseph, Nicodemus,
            Plora la casta Princesa,
            Y los demés que allí estavan,
            Ab Joan y Magdalena;
            Mes la dolorosa Mare
            Diu: La llum del día mengua,
            Y Joseph y Nicodemus
            Arriman las escaletas
            Al sant arbre de la creu.
          
          
            Y pujant los dos per ellas,
            La corona á Jesús treuhen,
            Donantla ab molta finesa
            A la Mare adolorida;
            Y ella diu , mentras la besa:
            Corona que al Rey del cel
            Li serví de diadema,
            Feu, Deu meu, que tots los homens
            La tractin ab reverencia.
            Donárenli tambe'ls claus,
            Y ella humil los petoneja.
            ¡Oh durs claus que traspassareu
            Aquellas mans tan excelsas,
            Que al cel y á totas las cosas
            Daren lo ser y'l conservan;
            Feríreu mon tendre cor
            Com ab punxaguda fletxa.
            Ja baixan lo cos difunt:
            Pe'ls peus lo pren Magdalena,
          
          
            Mentres sant Joan pe'l cap,
            Y á la Verge humils lo entregan.
            Ella, prenentlo en sos brassos,
            Amorosa així se expressa:
            Veniu los que tingau set,
            Que están las fonts ben obertas;
            Veniu, si esteu famolenchs,
            A aquest pa de vida eterna;
            Veniu los que esteu malalts,
            O sufriu treballs y penas;
            Veniu que á tots vos convido,
            Puig á ningú may se nega.
            Y Joseph y Nicodemus,
            Prenent ungüents ab essencias,
            Ungeixen lo cos sagrat,
            Y ab un nou llensol de tela
            Enmortallan al Senyor,
            Criador de cels y terra.
            Los que portan lo sant cos,
            De alguns fiels van al darrera:
            Nicodemus y Joseph,
            Que han tingut sort tan inmensa;
            Luego el Centurió, sant Joan,
            Tres Marías companyeras
            De la santíssima Verge,
            De Serafins voltadeta.
            Al arribar al sepulcre,
          
          
            L'hi colocan ab decencia;
            Luego'l tapan ab la llosa;
            Tan sols mils d'Angels s'hi quedan
            Vetllant al Senyor: los altres
            A Jerusalem regressan.
            Al passar per le Calvari
            Adorá del Cel la Reyna
            De la creu l'arbre santíssim.
            Llavors tots junts y depressa
            A Jerusalem caminan;
            Mes al despedirse d'ella,
            Com se'n separan plorant,
            La bendició 'ls dispensa;
            Y a Cenáculo marxá
            Ab Joan y Magdalena,
            Fins á la resurrecció,
            Qu'ells ab molta fé la esperan.
            Anem donchs á acompanyarla,
            Y á consolarla en sas penas,
            Que no'ns faltará aquí el premi,
            Y després la gloria eterna.
          
          FI
        
        
    