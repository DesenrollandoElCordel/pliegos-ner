
                  
                        
                              
                              
                                    DISCURSOS DE UNA DONSELLAper elecció de estat; los
                                    inconvenientsque troba en ser monja, en que-darse
                                    minyona, y en ser casada,y resol casarse.

                              Un dia estant jo en casa
                              posada dins de la arcova,
                              olvidada del amor;
                              y trobantme tota sola,
                              sem comensá de objectar
                              aquella alegre tabola
                              del discursíu vagamundo;
                              de aquell, que tant menciona
                              y alaba los seus discursos
                              la plebe de Barcelona:
                              y trobantme ja en edat
                              en que pot una minyona
                              elegir un dels estats,
                              ó de casada ó de monja,
                              ó de quedarse en casa
                              á fer ofici de lloca,
                              vull dir; aguantar los fills
                              del germá ó germana nova;
                              comensá lo enteniment
                              á discórrer de esta forma:
                              Sil' vagamundo ha trobat
                              tants inconvenients, y troba
                              en ser frare ¿quants mes jo
                              trobaré en ser religiosa?
                              Puig lo frare solament
                              posantse al coll la alforja,
                              ó lo sombrero en lo cap,
                              pot anar rodant la bola:
                              peró pobreta de mi,
                              si me fas religiosa,
                              posada tota ma vida
                              entre parets y entre portas,
                              sols tindré aquell poch de alivio
                              de baixar á la reixota;
                              peró ab tota aquella junta
                              de las sis ó set escoltas;
                              despres tants mals de cap
                              que passan sempre las monjas,
                              al temps que se ha de elegir
                              la que ha de ser priora:
                              tantas cosas que he de apéndrer
                              pera passarme curiosa;
                              puig que ja diu tot lo mon,
                              que las monjas son doctoras;
                              y axí per lo estat present
                              no consento de ser monja.
                              ¿Me quedaré tia en casa?
                              No: perque la nostra jova,
                              que la tinch per un poch bojota,
                              me faria passar martiri
                              antes de arrivar la hora;
                              no obstant, que lo meu germá
                              me emprengué tota sola,
                              y m' comensá á proposar
                              quem

                              

                              quem volgués quedar minyona,
                              que nom' faltaria res,
                              y que quant arrivás la hora,
                              que Deu de mi disposás,
                              ab molt dol y ab molta pompa
                              celebrarian mon enterro
                              enramada y ab corona;
                              peró lo que mon discurs
                              en aquest cas me proposa,
                              es, que mon germá m' ho diu
                              pera no abaixar la bossa.
                              ¿No'us apar si tinch de créurer
                              al qui á la avaricia abona,
                              que per no tráurer lo dot
                              me diria deu mil cosas;
                              y també no'us causa rissa,
                              véurer que al devant me posa
                              mon enterro, quant jo no
                              de morir estich gustosa;
                              despres rahons cada dia
                              ab la cunyada ó mitg mona,
                              que si jo vull anar al Born,
                              ella á la Plassa nova,
                              que quasi sempre veyém
                              que están com la sogra y nora?
                              ¿Y axí jo quedarme en casa;
                              Deu no permeta tal cosa,
                              Deu men trega aviat,
                              y m' done una ditxa bona,
                              quem fassa bona casada,
                              y que no encontre sogra;
                              quem done un home galan,
                              lindo y fresch com una rosa;
                              y que sia també rich
                              y noble, que es lo que importa.
                              Y trobantme jo casada,
                              ja podré anar tota sola,
                              ja seré mare major,
                              y no de un convent de monjas.
                              Válgam Deu, que estaré alegre
                              ab la companya gustosa
                              del marit, y ab quin garbo
                              celebrarém nostras bodas.
                              Peró ¡ay! quel cor me diu,
                              que entre tantas cosas dolsas,
                              n' hi ha també de amargas,
                              ó sinó de agridolsas.
                              ¿Cóm ho faré per portar
                              fixâdas en la memoria
                              totas las cosas de casa?
                              Jo haver de posar en forma
                              tots los trastos ; y las claus
                              may apartar de dessobra;
                              y si tinch criada, haver
                              de sufrir tantas rampoynas,
                              que passan entre criadas,
                              y véurer com van las cosas,
                              si son lleals, si fiadas,
                              si fleumas, si dormidoras;
                              y la major de las desditxas
                              es, que sia rodadora,
                              que vaja á véure l' janot,
                              si treballa á la porta.
                              Y despres de haver passat
                              per lo mitg de las congoixas
                              de governar lo servey,
                              y ser de casa custodia,
                              ix també á fer son paper
                              lo retrato de la sogra,
                              aquella que diu may menja,
                              per véurer si de esta forma
                              cessaré jo de menjar,
                              y entretindré la boca,
                              per fer á la vella alegre,
                              quant me veja de fam morta:
                              y si jo fas una feyna,
                              de repente se m' hi posa,
                              dihent que no es res de bo,
                              y malehint á la nora,
                              y resant de baix en baix
                              al dret y al revés las Horas.
                              ¿Y cóm tinch jo de sufrir
                              las grans mentidas que contan,
                              quant arrivan los marits,
                              las

                              

                              las tacanyas de las sogras?
                              Lo dia que entre en sa casa,
                              prou fará la cara bona;
                              peró quant haja finit
                              lo vi y lo pa de bodas,
                              ja demanará las claus,
                              ja dirá mal de la nora,
                              ja comensará á grunyir,
                              fins á tant que sia morta.
                              Basta per ara lo dit
                              y referit de las sogras,
                              que si tot ho he de dir
                              no bastaria una hora:
                              toquém, toquém á aquell,
                              que es lo principal de la obra;
                              perque si non' deya res,
                              me dirian que só tonta,
                              que parlo de un casament,
                              que no hi entran sinó donas;
                              escudrinyém als marits,
                              que las faltas crech los sobran.
                              ¿Qué sé jo si encontraré
                              un marit de casta bona?
                              un quem puga mantenir
                              ab tota decencia y honra:
                              ells tots antes de casarse
                              manifestan la gran pompa;
                              peró quant una es posada
                              en lo mitg de la tramoya,
                              troba tot embolicat;
                              luego deutes á la porta,
                              y si demano diners
                              per gavardina ó per cota,
                              per manto, y finalment
                              per tota la demés roba,
                              responen, ho pagarás
                              de lo que del teu dot sobra;
                              y lo dot sen' es anat
                              com si fos alguna sombra:
                              si lo marit es gelós,
                              renováu pany á las portas;
                              criats, tots aneu alerta,
                              mirém que fa la senyora,
                              escudrinyémli los passos,
                              mirém quins tractes abona;
                              paradém tots los balcons,
                              tancadas sempre las portas,
                              no deixeu entrar ningú,
                              tan solament ni una dona;
                              que vaja á missa á las deu,
                              jo estaré tras la porta
                              de la iglesia, y veuré
                              si fa posturas, ó dòna;
                              á ningun passarellet
                              lloch ó temps, dia ú hora,
                              y si ho fa la escanyaré,
                              y diré que sem' ha morta.
                              Jesus, ¡pobreta de mi!
                              ¿jo he de passar estas cosas?
                              ¿jo he de sufrir tants treballs?
                              ¿jo he de tenir tal ponsonya?
                              ¿jo he de estar sempre tancada
                              en casa com una monja,
                              y privada de un tot?
                              Com si acas fòs molt grossa
                              la culpa que he comés,
                              de no quedarme minyona,
                              y si lo home es gelós,
                              que sen confesse la dona:
                              y encara que encontrás
                              un home de punt y honra,
                              un que en un tot fos garbós,
                              un que estimés bè la dona,
                              un que puga mantenir
                              aquella grandesa y pompa
                              que demana mon estat,
                              segons lo dot lo que importa;
                              encara queda lo agrás,
                              y la paciencia que porta
                              de haver de sufrir la cara
                              del marit, si Deu nom' dòna
                              successió; com si jo
                              no desitjás esta cosa;
                              y també haver de anar
                              á

                              

                              á fer tretse cantimploras
                              al gloriós sant Francisco
                              perque fornesca la bota;
                              y despres de haver guanyat
                              la gran victoria de Troya,
                              despres de haver alcansat
                              aqueixa ditxa tan grossa,
                              ja vé l' altre mal de cap,
                              de haver de cusir la roba,
                              tan gran número de trastos
                              que lo vagamundo posa:
                              y despres de haver treballat
                              nou mesos á tota hora,
                              haver luego de acceptar
                              aquell ditxós nom de lloca,
                              y haver de avisar la palpa,
                              pera que estiga prompta
                              y aparellada per quant
                              arrive la ditxosa hora.
                              Arrivará ja per punts,
                              y trucarán á la porta,
                              quant luego he de comensar
                              la lletanía plorosa
                              de gemechs y de suspirs,
                              y dolors, que es forta cosa:
                              sil' vagamundo se queixa
                              de la dona melindrosa,
                              ¿qué faré jo en aquest lance?
                              en que arrivaré á la porta
                              de la mort, y si Deu me val,
                              reviuré per altra volta.
                              ¿Qué faré? puig veig que en tot
                              he de patir; y que es hora,
                              que elegesca un estat:
                              y ja que he donat contraria
                              sentencia al primer estat
                              de entrarme religiosa;
                              y també al segon estat
                              de voler quedar minyona;
                              y veig que en aquest tercer
                              tants inconvenients se troban;
                              ¿resoldré deixarlo córrer?
                              Peró antes de dir no,
                              vejám si alguna cosa
                              entre tants inconvenients
                              mon discurs hi acomoda;
                              y puig trobo caballer,
                              ab lo qual no tindré sogra,
                              cunyadas sí ben tindré,
                              peró de casa son fora:
                              ell es rich, y no gelós,
                              conforme he fet jo la prova;
                              ab ell casada vull ser,
                              ja que ell me vol per dona,
                              y deixar tots los rodeos
                              de donsella y de monja.
                              FI.
                        
                        
            