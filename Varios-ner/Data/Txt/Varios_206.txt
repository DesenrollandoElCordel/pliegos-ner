
      
        
        
          RELACIÓ XISTOSA
          ó xasco que va doná una guapa valenciana á set galanspretendents que volian conquistarla.
          
            Vaig á contarvos un cas
            molt graciós y divertit,
            sens afegirhi una coma
            del modo que ha succehit.
            Era una valencianeta
            casada ab un jornalé
            que hi havia prop de un any
            qu' estava sense fé ré.
            Com era ben axerida
            y tenia bufó el cos,
            mes de quatre papanatas
            al seu voltant feyan l' os.
            Ab ulls negres com las moras
            y un gros monyo ben trenat,
            el qui la mirava massa
            sen quedava enamorat.
          
          
            Axís es que set tanocas
            la volian conquistá,
            y á tots ab garbo y salero
            un bon mico 'ls va pegá.
            Cansat estava l' Anton
            de no podé trobá feyna,
            y un dia á la Tereseta
            li parlá d' esta manera:
            Mira, noya, estant en vaga
            visch tan trist y exasperat
            que casi estich per penjarme
            lo dia menos pensat.
            No t' apuris, li diu ella,
            que si tú 'm donas llicencia,
            tinch de fé una carambola
            que sen parli en tot Valencia.
          
          
          
            Vull dir que anirás bonich,
            ni 'ns faltarán quatre duros;
            perque estich determinada
            de acabá ab los teus apuros.
            Advertint que la Teresa
            quedará com sempre honrada;
            que muller que al marit falta
            deuria serne cremada.
            Ell respont: Mentres no 'm faltis,
            y pugui dú 'l cap ben alt,
            ja 't dono desde aquesta hora
            una llicencia total.
            Rondavan á la xicota
            set elegants fatxenderos,
            un rich portugués y un sastre,
            pero aquest molt embustero.
            Un argenté, un botigué,
            un bribó d' estudiant,
            un comerciant y un barbé
            que sempre li está cantant.
            L' endemá la Tereseta
            se arregla de alló milló,
            y va exí al carré ab un garbo
            que engrescava de bo, bo.
            El barbé va sé 'l primé
            de véurela; la segueix;
            y l' ullet ella li fa,
            volent di: Ja agafém peix.
            Se fican dins d' una entrada,
            y ella li diu desseguida;
            ¡Ay barberet, amich meu,
            de tú dependeix ma vida!
            Si ferme vols un favor,
            agrahida 't quedaré,
            y ab un amor molt constant
            pots contá 't satisfaré.
            Li diu ell: ¡Ay Tereseta!
            casi be estich enfadat
            que ab tant temps que 'ns conexém
            tan poch franca hagis estat.
            Pots conéxe que per tú
            jo no sé lo que 'm faria,
            perque si 'm dessin un trono,
            demá te 'l regalaria.
            Y ella li diu: Pues sabrás
            que aquesta matexa nit
            pel valor de trenta duros
            han de agafá al meu marit.
            Puig que un género va pendre
            á pagá quant fos vengut;
            y com que li ha faltat feyna,
            de axó 'ns n' havém mantingut.
            El barbé se la contempla,
            y al mirarla tan remona
          
          
            corre á busca 'ls trenta duros
            y bitillo bitllo 'ls hi dona.
            Y li diu: Prenlos, Teresa,
            y si acás no 'n tens bastant,
            mentres juris estimarme
            ten duré mes al instant.
            Ella li dona las gracias,
            y li diu que allá á las set
            ja podrá aná á casa seva,
            que hi estarán ben solets.
            Puig que l' Anton haurá anat
            à fé 'l pago del que deu,
            y anyadeix: Y 'l mateix vespre
            tú serás el duenyo meu.
            Teresa sen va á la plassa,
            y ja troba al comerciant
            tan estirat com un rave
            que s' estava passejant.
            Y ella li diu desseguida
            que á solas li ha de parlá;
            y á una xocolatería
            determinaren entrá.
            Y tot prenent xocolate
            li diu ell: ¡Quína alegria
            me donas avuy, Teresa!
            seré ditxós tot lo dia.
            Ja 'm pots demaná 'l que vulguis,
            que per tú tant sols respiro,
            y 't daria tot quant tinch
            desque al teu costat me miro.
            Donchs vinch sols á demanarli,
            don Josep, una finesa:
            despres tota seré seva,
            tan cert com me dich Teresa.
            Y es que un vestit necessito
            per anar á un casament,
            y prou sento haver de dirli
            que no 'n tinch cap de decent.
            Y avuy á las set y mitja
            estaré sola y alerta;
            si té 'l gust de vení á casa
            trobará la porta oberta.
            ¿Sols un vestit necessitas,
            Tereseta ma estimada?
            fins una gran mantellina,
            vull comprarte ben brodada.
            Y surtint los dos plegats
            sen entran á una botiga,
            y fa comprarse un vestit,
            una rica mantellina,
            un gran mocado d' espatllas,
            enaguas y una cotilla,
            y tot li fa portá á casa.
            ab dos parells de botinas.
          
          
          
            Se despedexen y al ximple
            Teresa cita li dona,
            que d' anarhi no fes falta
            al vespre á la matexa hora.
            Luego troba al portugués
            que ab la seva gran fanfarria
            l' atura, y fent cortesías
            d' esta manera li parla:
            Filla mia, jo t' adoro;
            y si 't veig en un apuro,
            sempre 't daré cinch pessetas
            si no porto mes que un duro.
            Y quant ten vinguis ab mi
            serás una gran senyora,
            coneguda rica y noble
            pels fidalgos de Lisboa.
            Diu ella: Donchs necessito
            cinch ó sis unsas en pessa,
            y al vespre a casa á las vuyt
            no falti, y seré ben seva.
            Ell cargolantse 'l bigoti
            sis ni dona d' un plegat:
            cap avall va ella contenta,
            y ell amunt enravenat.
            A pochs passos ella troba
            al jove qu' es argenté,
            y unas arrecadas bonas
            li fa da, y un rich anell.
            Dihentli qu' en sent ben fosch
            á casa seva l' espera
            per darli probas de amor
            y d' una lealtat sencera.
            Y axís que Teresa 'l dexa,
            cerca al sastre, al botigué,
            y fins al estudiant
            com qui no té res que fé.
            Y á cada hu alguns durots
            ab gran art y molta manya
            sap tréurels, també citantlos,
            y com xinos los enganya.
            Y una vegada ha lograt
            lo que fa ja temps volia,
            cap á casa sen ha anada
            ab contento y alegría.
            Luego diu al seu marit:
            No estiguis mes pesarós;
            pots gastá sense cuydado
            si be estiguis vagarós.
            Aquí aquesta nit vindrán
            sobre las vuyt set ximplets
            que 'm venen sempre al derrera,
            y 'ls he pescat molts quartets.
            Vejas si hi ha uns doscents duros,
            y altres prendas que jo tinch,
          
          
            sens que un petó m' hagin fet,
            ni menos tocat d' un fil.
            Y axis que anirán venint
            jo 'ls iré fent ocultant,
            y al tení 'ls tots amagats
            mourás un xibarri gran.
            Tú picarás á la porta
            fent gran soroll y avalot,
            cridant que á casa hi tens lladres,
            y durás un bon garrot.
            Quant es tardet ell s' amaga
            en un quarto del terrat,
            y desde allí podrá veure
            quant sigui hora de baxá.
            Ella 's posa un xich bonica
            per rebre á n' als set galans,
            puig que la hora ja s' acosta
            y aviat allí estarán.
            Arriba primé 'l barbé,
            afeytadet y planxat,
            y saludantla ab molts modos
            se li assenta be al costat.
            Pero truca el comerciant,
            y ella que diu al barbé:
            Fiquis dins d' aquella caxa,
            que tal volta 'l marit ve.
            Axi qu' entra 'l comerciant
            fa l' amor á la Teresa;
            quant ja truca 'l portugués,
            y ella li diu ab prestesa:
            Emboliquis una estora.
            que crech arriba 'l marit,
            y despres ja surtirá,
            que 'l faré aná prompte al llit.
            L' home de comers s' amaga;
            entra inflat el portugués,
            y ella s' admira de veurel
            tan prisat y tan cortés.
            Comensava ell de parlarli
            quant arriba l' argenté;
            y l' altre á la xemeneya
            sen puja agafantshi be.
            Entra l' argenté y s' assenta
            ben aprop de la Teresa;
            un pimpollo dit y fet,
            ple de pomadas y essencias.
            Mes al punt ja truca 'l sastre,
            y l' oculta en un moment
            en un quarto en que una gossa
            está criant tres cadells.
            Entra el sastre remenant
            ple de goig y de alegría;
            y prenentla per la ma:
            Tú ets, li diu, la prenda mia.
          
          
          
            Li anava á dá una abrassada,
            quant senten ruido á fora,
            y ella esclama: ¡Áy sant Antoni!
            que 'l marit es á la porta.
            Fica al sastre en una gerra
            plena de mel algun dia:
            ¡podeu pensá 'l sastrinyoli
            quína fila allá faria!
            Entra 'l qui havia picat
            dihent: Deu la guart, salero.
            Y li respon la manola:
            Fa mitja hora que t' espero.
            Era aqueix l' estudiant;
            pero 'l botigué ha trucat,
            y aquell s' amaga en un quarto
            ple de llana per rentá.
            Entra 'l garbós botigué,
            comensa á pintá l' amor,
            quant se sent fora la porta
            trucá y repicá molt fort.
            El senyoret ja tremola,
            ella 'l posa ab l' argenté,
            y corre á obrí al seu Anton
            que ja ve una furia fet.
            Entra com si fos borratxo
            fentho aná tot en renou:
            pega cops per tot arreu
            cridant: ¿Hont sou, lladregots?
            Dona cossas á la estora,
            y li pega foch al punt;
            y 'l mercadé n' ix clamant:
            ¡Perdó, que se 'm crema 'l cul!
            Y fuig. De la xemeneya
            baxa el pobre portugués
            tot enmascarat de sutja
            que apareix un carboné.
            El marit á garrotadas
            los acompanya al carré:
            l' un cremantse y l' altre negre,
            no sen burla poch la gent!
          
          
            El botigué y l' argenté
            l' un ab l' altre ensopegant
            alborotan á la gossa
            que no fa sino lladrá.
            Ells que fugen, y la gossa
            se 'ls agarra á la levita,
            y l' Anton als va al derrera
            ab un bastó que no 's brinca.
            Y quant torna á pujá dalt
            treu al sastre de la gerra,
            y com está brut de mel
            li emploma tota l' esquena.
            Y fent surtí de la caxa
            al atrevit barberot,
            lo puja á caball del sastre,
            sino tastará 'l garrot.
            Cap al carré 'ls treu axís,
            y 'ls tiran tronxos de col
            els xicots quant sen adonan
            y tomátechs y pebrots.
            Queda sols l' estudiant,
            y 'l fa exí ab una sotana,
            y al cap una barretina
            mes bermella que la grana.
            En sé al carré, ¡quína gresca
            que s' anava ja movent,
            passant com entre baquetas
            pel devant de tanta gent!
            L' un deya: ¡Vaya uns pollitos!
            l' altre deya: ¡Van calents!
            Sí que hi van; de garrotadas,
            als responia un tercé.
            Veus aquí 'ls que pretenían
            menjá 'l pa fora de casa.
            sols trobaren burla y mofa,
            y xascos y fins pedradas.
            Y 'l marit y la mullé
            quedaren mes contentons
            que unas pasquas, y 'ls amants
            sense amor ni dinerons.
          
          FI.
        
        
    