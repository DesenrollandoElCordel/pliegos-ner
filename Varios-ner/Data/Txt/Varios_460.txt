
      
        
          
          74
          RELACIÓ XISTOSAó xasco que va doná una guapa
                                    valenciana á set galanspretendents que volían
                                    conquistarla
          
            Vaig á contarvos un cas
            mol graciós y divertit,
            sens afegirhi una coma
            del modo que ha succehit.
          
          
            Era una valencianeta
            casada ab un jornalé;
            que hi havia prop d'un any
            qu'estaba sense fé ré.
          
          
            Com era ben axerida
            y tenia bufó el cos,
            mes de quatre papanatas
            al seu voltant feyan l'os.
          
          
            Ab ulls negres con las moras
            y un gros monyo ben trenat,
            el qui la mirava massa
            sen quedava enamorat.
          
          
            Axís es que set tanocas
            la volian conquistá,
            y á tots ab garbo y salero
            un bon mico'ls va pegá,
          
          
            Cansat estaba l'Anton
            de no podé trobá feyna,
            y un día á la Tereseta
            li parlá d'esta manera:
          
          
            Mira, noya, estant en vaga
            visch tan trist y exasperat
            que casi estich per penjarme
            el dia menos pensat.
          
          
            No t'apuris, li diu ella,
            que si tú'm donas llicencia,
            tinch de fé una carambola
            que sen parli en tot Valencia.
          
          
          
            Vull dir que anirás bonich,
            ni'ns faltarán quatre duros;
            perque estich determinada
            d'acabá ab los teus apuros.
          
          
            Advertint que la Teresa
            quedará com sempre honrada;
            que muller que al marit falta
            deuria serne cremada.
          
          
            Ell respont: Mentres no'm faltis,
            y pugui dú'l cap ben alt,
            ja't dono desde aquesta hora
            una llicencia total.
          
          
            Rondavan á la xicota
            set elegants fatxenderos,
            un rich portugués y un sastre,
            pero aquest mol embustero.
          
          
            Un argenté, un botigué,
            un bribó d'estudiant,
            un comerciant y un barbé
            que sempre li está cantant.
          
          
            L'endemá la Tereseta
            se arregla d'alló milló,
            y va exí al carré ab un garbo
            que engrescava de bo, bo.
          
          
            El barbé va sé'l primé
            de véurela; la segueix;
            y'l ullet ella li fa,
            volent dí: Ja agafém peix.
          
          
            Se fican dins d'una entrada,
            y ella li diu desseguida;
            ¡Ay barbaret, amich meu,
            de tú dependeix ma vida!
          
          
            Si ferme vols un favor,
            agrahida't quedaré,
            y ab un amor molt constant
            pots contá't satisfaré.
          
          
            Li diu ell: ¡Ay Tereseta!
            casi be estich enfadat
            que ab tant temps que'ns conexém
            tan poch franca hagis estat.
          
          
            Pots conexer que per tú
            jo no sé'l que'm faria,
            perque si'm dessin un trono,
            demá te'l regalaría.
          
          
            Y ella li diu: Pues sabrás
            que aquesta matexa nit
            pel valor de trenta duros
            han d'agafá al meu marit
          
          
            Puig que un género va pendre
            á pagá quan fos vengut:
            y com que li ha faltat feyna,
            d'axó'ns havém mantigut.
          
          
            El barbé se la comtempla,
            y al mirarla tan remona
            corre á busca'ls trenta duros
            y bitllo bitllo 'ls hi dona.
          
          
            Y li diu: Prenlos, Teresa,
            y si acás no'n tens bastant,
            mentres juris estimarme
            ten durè mes al instant.
          
          
            Ella li dona las gracias,
            y li diu que allá á las set
            ja podrá aná á casa seva,
            que hi estarán ben solets.
          
          
            Puig que l'Anton haurá anat
            á fé'l pago del que deu,
            y anyadeix: Y'l mateix vespre
            tú serás el duenyo meu.
          
          
            Teresa sen va á la plassa,
            y ja troba al comerciant
            tan estirat com un rave
            que s'estava passejant.
          
          
            Y ella li diu desseguida
            que á solas li ha de parlá;
            y á una xacolatería
            determinaren entrá.
          
          
            Y tot prenent xacolate
            li diu ell: ¡Quína alegria
            me donas avuy, Teresa!
            seré ditxós tot el día.
          
          
            Ja'm pots demaná'l que vulguis,
            que per tú tant sols respiro,
            y't daria tot quan tinch
            des qu' al teu costat me miro
          
          
             Donchs vinch sols á demanarli,
            don Josep, una finesa:
            despres tota seré seva,
            tan cert como me dich Teresa.
          
          
            Y es que un vestit necessito
            per anar á un casament,
            y prou sento haver de dirli
            que nó'n tinch cap de decent.
          
          
            Y avuy á las set y mitja
            estaré sola y alerta;
            si té'l gust de vení á casa
            trobará la porta oberta.
          
          
            ¿Sols un vestit necessitas,
            Tereseta ma estimada?
            fins una gran mantellina,
            vull comprarte ben brodada.
          
          
            Y surtint los dos plegats
            sen entran á una botiga,
            y fa comprarse un vestit,
            una rica mantellina,
          
          
            un gran mocadó d'espatllas,
            enaguas y una cotilla,
            
            y tot li fa portá á casa,
            ab dos parells de botinas.
          
          
            Se despedexen y al ximple
            Teresa cita li dona,
            que d'anarhi no fes falta
            al vespre á la matexa hora.
          
          
            Luego troba al portugués
            que ab la seva gran fanfarria
            l'atura, y fent cortesías
            d'esta manera li parla:
          
          
            Filla mía jo t'adoro;
            y si't veig en un apuro,
            sempre't daré cinch pessetas
            si no porto mes que un duro.
          
          
            Y quant ten vinguis ab mi
            serás una gran seyora,
            coneguda, rica y noble
            pels fidalgos de Lisboa.
          
          
            Diu ella: Donchs necessito
            cinch ó sis unsas en pessa
            y al vespre á casa á las vuyt
            no falti, y seré ben seva.
          
          
            Ell cargolantse'l bigoti
            sis ni dona d'un plegat:
            cap avall va ella contenta,
            y ell amunt enravenat.
          
          
            A poschs passos ella troba
            al jove qu'es argenté,
            y unas arrecadas bonas
            li fa dá, y un rich anell.
          
          
            Dihentli qu'en sent ben fosch
            á casa seva l'espera
            per darli provas d'amor
            y d'una lealtat sencera.
          
          
            Y axis que Teresa'l dexa,
            cerca'l sastre, al botigué,
            y fins al estudiant
            com qui no té res que fé.
          
          
            Y á cada hu alguns durots
            ab gran art y molta manya
            sab tréurels, també citantlos,
            y com xinos els enganya.
          
          
            Y una vegada ha lograt
            lo que fa temps volia,
            cap á casa se n'ha anada
            ab contento y alegría.
          
          
            Luego diu al seu marit:
            No estiguis mes pesarós,
            pots gastá sense cuydado
            si be estiguis vagarós.
          
          
            Aquí aquesta nit vindrán
            sobre las vuyt set ximplets
            que' m venen sempre al darrera,
            y'ls he pescat molts cuartets.
          
          
            Vejas si hi ha uns doscents duros,
            y altres prendas que yo 'tinch,
            sens que un petó m'hagin fet,
            ni menos tocat d'un fil.
          
          
            Y axis que anirán venint
            jo'ls iré fent ocultant,
            y al teni'ls tots amagats
            mourás un xibarri gran,
          
          
            Tu picarás á la porta
            fent gran soroll y avalot,
            cridant que á casa hi tens lladres,
            y durás un bon garrot.
          
          
            Quan es tardet ell s'amaga
            en un quarto del terrat,
            y desde allí podrá veure
            quan sigui hora de baixá.
          
          
            Ella's posa un xich bonica
            per rebre á n'als set galans,
            puig que l'hora ja s'acosta
            y aviat allí estarán.
          
          
            Arriba primé'l barbé,
            afeitadet y planxat,
            y saludantla ab mols modos
            se li assenta be al costat.
          
          
            Pero truca el comerciant,
            y ella que diu al barbé:
            Fiquis dins d'aquesta caxa,
            que tal volta'l marit ve
          
          
            Axi qu'entra'l comerciant,
            fa l'amor á la Teresa;
            quant ja truca'l portugués,
            y ella li diu ab prestesa:
          
          
            Emboliquis una estora,
            que crech arriba'l marit,
            y després ja surtirá,
            que'l faré aná prompte al llit.
          
          
            L'home de comers s'amaga;
            entra inflat el portugués,
            y ella s'admira de veurel
            tan prisat y tan cortés.
          
          
            Comensava ell de parlarli
            quan arriba l'argenté;
            y l'altre á la xemeneya
            sen puja agafanshi be.
          
          
            Entra l'argenté y s'assenta
            ben aprop de la Teresa;
            un pimpollo dit y fet,
            ple de pomadas y essencias.
          
          
            Mes al punt ja truca'l sastre,
            y l' oculta en un moment
            en un quarto en que una gossa
            está criant tres cadells.
          
          
          
            Entra el sastre remenant
            ple de goig y d'alegría;
            y prenentla per la ma:
            Tú ets, li diu, la prenda mía.
          
          
            Li anava á dá una abrasada,
            quan senten ruido á fora,
            y ella exclama: ¡Ay, sant Antoni!
            que'l marit es á la porta.
          
          
            Fica al sastre en una gerra
            plena de mel algun día:
            ¡podeu pensá'l sastrinyoli
            quina fila allí faria!
          
          
            Entra'l qui havia picat
            dient: Deu la guart, salero.
            Y li respon la manola:
            Fa mitja hora que t'espero.
          
          
            Era aqueix l'estudiant;
            pero'l botigué ha trucat,
            y aquell s'amaga en un quarto
            ple de llana per rentá.
          
          
            Entra'l garbós botigué,
            comensa á pintá l'amor,
            quan se sent fora la porta
            trucá y repicá mol fort.
          
          
            El senyoret ja tremola,
            ella'l posa ab l'argenté
            y corré á obrí al seu Anton
            que ya ve una furia fet.
          
          
            Entra com si fos borratxo
            fentho aná tot en renou:
            pega cops per tot arreu
            cridant: ¿Hont sou, lladregots?
          
          
            Dona cossas á la estora,
            y li pega foch al punt;
            y'l mercadé n'ix clamant
            ¡Perdó, que se'm crema'l cul!
          
          
            Y fuig. De la xemeneya
            baxa el pobre portugués
            tot enmascarat de sutja
            que apareix un carboné.
          
          
            El marit á garrotadas
            los acompanya al carré:
            l'un cremantse y l'altre negre,
            no sen burla poch la gent.
          
          
            El botigué y l'argenté
            l'un ab l'altre ensopegant
            alborotan á la gossa
            que no fa sino lladrá.
          
          
            Ells que fugen, y la gossa
            se'ls agarra á la levita,
            y I'Anton als va al darrera
            ab un bastó que no's brinca.
          
          
            Y quan torna á pujá dalt
            treu al sastre de la gerra
            y com está brut de mel
            li emploma tota l'esquena.
          
          
            Y fent surtí de la caixa
            al atrevit barberot,
            lo puja á caball del sastre,
            sino tastará'l garrot.
          
          
            Cap al carré'ls treu axís,
            y'ls tiran tronxos de col
            els xicots quan se'n adonan
            y tomátechs y pebrots.
          
          
            Queda sols l'estudiant.
            y'l fa exí ab una sotana,
            y al cap una barretina
            mes bermella que la grana.
          
          
            En sé al carre, ¡quina gresca
            que s'anava ja movent,
            passant com entre baquetas
            pel devant de tanta gent!
          
          
            L'un deya: ¡Vaya unos pollitos!
            l'altre deya: ¡Van calents!
            Si que hi van; de garrotadas,
            els responia un tercé.
          
          
            Veus aquí'ls que pretenian
            menjá'l pa fora de casa,
            sols trobaren burla y mofa,
            y xascos y fins pedradas.
          
          
            Y'l marit y la mullé
            quedaren mes contentons
            que unas pasquas, y'ls amants
            sense amor ni dinerons.
          
          FÍ
        
        
    