
                  
                        
                              

                              
                                    DIALOGO ESPIRITUALENTRE LO FILL PRÓDICHY SON
                                    PARE.

                              
                                    
                                          A un bon pare, que tenia
                                          dos fills, li digué 'l petit:
                                          Donaume lo quem pertoca,
                                          que jo vull lo pa partit.
                                          Com lo pare repugnava,
                                          lo fill atrevit digué,
                                          lo quens conta lo Evangeli,
                                          que breument referiré.
                                    
                                    
                                          Pecador, per ta ensenyansa,
                                          per corregir ton abús,
                                          nos proposa aquesta historia
                                          nostre redemptor Jesus.
                                          Gran mérit en aplicarla
                                          tindrás si es á tu mateix,
                                          y jo també en explicarla,
                                          y passá com se segueix.
                                    
                                    
                                          Digué 'l pródich á son pare:
                                          Jo estich resolt finalment,
                                          de anar á terras estranyas,
                                          per víurer alegre y content.
                                          O pare, donáume luego
                                          lo que me pot pertocar;
                                          perque ja no tineh sossego.
                                          jo estich resolt de marxar.
                                    
                                    
                                          Diu lo pare ab ulls plorosos:
                                          ¿Perqué vols tu, ó fill meu,
                                          fer actes escandalosos,
                                          fent alló que no vol Deu?

                                          

                                          ¿Cóm gosas fer tal viatge,
                                          á pesar de tos parents,
                                          deshonrat nostre llinatge,
                                          donant que dir á la gent?
                                    
                                    
                                          Si voleu saber la causa,
                                          jo vos la diré ab dos mots;
                                          per fugir vostra presencia,
                                          men vaig á pesar de tots.
                                          En va preteneu fer guerra
                                          á ma propia voluntat;
                                          jo no temo cel ni terra,
                                          vull víurer ab llibertat.
                                    
                                    
                                          Assustat diu lo bon pare:
                                          Fill, ¿qué has perdut lo cervell?
                                          ¿Després de morta ta mare,
                                          vols matar ton pare vell?
                                          No fassas, no, tal locura;
                                          mira que si tu ten vas,
                                          ton pare á la sepultura
                                          avans de hora portarás.
                                    
                                    
                                          ¿Qui voleu que ab vos estiga,
                                          si repreneu fortament
                                          als fills, criats y criadas
                                          lo mes petit mancament?
                                          Vos me renyau cada dia,
                                          y m' teniu tan subjugat,
                                          que jo un instant de alegría
                                          no tinch al vostre costat.
                                    
                                    
                                          Lo bon vell ab gran dolencia,
                                          vehent lo fill tan obstinat,
                                          li dòna part de la herencia,
                                          dihent: A Deu, filll ingrat.
                                          Tu m' vols acabar la vida;
                                          fill meu, ja te veig perdut,
                                          puig conech que á tal partida
                                          te mou lo dimoni astut.
                                    
                                    
                                          Partint en alta veu crida:
                                          Amichs meus, veniu, veniu;
                                          disposau vostra partida,
                                          los qui ab llibertat viviu.
                                          Anem tots á divertirnos
                                          en paissos estrangers:
                                          no tingau por de empobrirvos,
                                          que jo porto prou diners.
                                    
                              

                              
                                    REFLEXIO.

                                    
                                          Ton Ángel de guarda crida,
                                          repara aquí, pecador;
                                          no sias de tal partida,
                                          que ofens á ton Criador.
                                          Mira sa bondat immensa,
                                          móstrat, móstrat agrahit;
                                          no vullas fer tal ofensa
                                          á ton Deu rey infinit.
                                    

                                    
                                          Ay, que enganyat del dimoni,
                                          tu créus ton jutge ben lluny;
                                          mes la fe fa testimoni,
                                          que ell te té dintre del puny.
                                          Sa Justicia té contadas
                                          totas las tuas maldats:
                                          si serán ben castigadas,
                                          pregúntaho als condemnats.
                                    

                                    
                                          LO PRÓDICH
                                                PENITENT.

                                          
                                                Patint fam lo pródich plora,
                                                dihent: ¡Oh, qué trista sort!
                                                jo m' trobo en aquesta hora,
                                                sense sustento y conort.
                                                ¡Qué deplorable mudansa
                                                causan los vicis brutals!
                                                he passat de la abundancia,
                                                á ser guarda de animals.
                                          

                                          


                                          
                                                Perque me apartí del pare,
                                                ara me trobo tot sol,
                                                y tinch de passar la vida
                                                sens amichs ni sens consol.
                                                No hi ha ningú quem ampare,
                                                y m' done un bossí de pa;
                                                quant als criats de mon pare
                                                nols falta vestí y menjá.
                                          

                                          
                                                Encara que no ho meresca,
                                                jo vull anarhi al instant
                                                á la casa de mon pare;
                                                peró hi aniré plorant.
                                                Y postrat en sa presencia,
                                                li suplicaré humilment,
                                                que mire ab ulls de clemencia
                                                á un fill desobedient.
                                          

                                          
                                                De la ofensa que' us he feta,
                                                pare, ja estich penedit;
                                                mostrauvos que sóu bon pare,
                                                posauho tot en olvit.
                                                Dignauvos de darme entrada
                                                en vostra casa, senyor,
                                                puig de la vida passada
                                                me pesa de tot mon cor.
                                          

                                          
                                                Lo habitar jo en vostra casa,
                                                no com á fill estimat
                                                demano, sinó de gracia:
                                                rebéume com un criat.
                                                Vostra pietat me ampare
                                                de tráurem de tant perill:
                                                mirau que encara sóu pare
                                                de aquest miserable fill.
                                          

                                          
                                                Diuli enternit lo bon páre:
                                                Fill meu, sias ben vingut;
                                                vuy ma juventut renova
                                                pensava haverte perdut
                                                No puch deixar de abrassarte,
                                                puig tornas arrepentit,
                                                y sols vullas esmenarte,
                                                tot ho 'posaré en olvit.
                                          

                                          
                                                Cridá plorant de alegría:
                                                Ola, vinga algun criat:
                                                vingan tots al punt, jo ho mano,
                                                porten á mon fill calsat.
                                                Porten de mon guardaroba
                                                per son dit un rich anell,
                                                y també la millor roba,
                                                que solia portar ell.
                                          

                                          
                                                Al cel dònas un bon dia,
                                                puig arrepentit estás:
                                                ja quem tornas la alegría,
                                                fill meu, dònam un abrás.
                                                Ta partida molt funesta
                                                fou pera mi; mes ja dich,
                                                que á ton retorn una festa
                                                pretench fer á mos amichs.
                                          

                                          
                                                Ola, criats, tots alerta,
                                                anau, anau á matá,
                                                per fer la festa complerta,
                                                lo vedell mes gras que hi ha.
                                                La vida havia perduda
                                                mon fill, mes ja ressuscitat
                                                lo veig; per sa vinguda
                                                convidau tot lo vehinat.
                                          
                                    

                                    
                                          
                                                LO FILL MAJOR.

                                          
                                                Quant lo fill major arriva,
                                                ohint tocar instruments,
                                                sabut lo motiu afora,
                                                se quedá molt descontent.
                                                Digué queixós á son pare:
                                                Jo que sempre'us he obehit,
                                                no m' heu donat per fer festa
                                                á mos amichs ni un cabrit.
                                          
                                          

                                          
                                                Al qual respon lo bon pare:
                                                No estigas queixós, fill meu,
                                                per tu quedará la herencia,
                                                tot lo que jo tinch es teu.
                                                Mes convenia fer festa
                                                als parents y vehinat;
                                                al fill que per mort tenia,
                                                ara l' veig ressuscitat.
                                          
                                    
                              

                              
                                    EXHORTACIÓ.

                                    
                                          Del pródich aquesta historia
                                          avisa á tot pecador,
                                          que axí usa l' Rey de la gloria,
                                          perdonant al qui ab dolor
                                          de tot cor á Deu se torna,
                                          que olvida tots sos pecats;
                                          ab sa gracia Deu lo adorna,
                                          retornantlo á sa amistat.
                                    

                                    
                                          Pecador, ¿qué es lo que intentas,
                                          digas, qué es lo que pretens,
                                          quant á tos vicis contentas,
                                          fugint de Deu á qui ofens?
                                          ¿Cóm has dissipat la herencia
                                          de sa gracia omnipotent?
                                          No obstant trobarás clemencia
                                          en Deu, si hi vas penitent.
                                    

                              
                              
                              FI.
                        

                        
            