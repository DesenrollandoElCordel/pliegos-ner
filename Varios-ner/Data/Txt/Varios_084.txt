
      
        
        
          CANSÓ NOVADE LAVIDA Y COSTUMS DELS
                                    PACESOSCoro
          Coro
          
            Lo pagés trevalla
            de dia y de nit;
            menja pa moreno
            y beu ví aygalit.
          
          
            Molts la vida dels pagesos
            desitjarian sabé,
            escolteu una miqueta
            que jo vos la contaré.
          
          
            Ells son los que mes treballan
            y son los mes mal servits,
            pel pobre se ha fet la palla
            y 'l gra 's recull per los richs.
          
          
            Quant tenen cinch ó sis anys
            als entregan un cabás,
            si no 'l portan ple de fems
            no 'ls donan esmorsá pas.
          
          
            En recorren tot lo poble,
            la carretera també;
            un bocí de pa moreno
            ja 'l fan afanyá ben be.
          
          
            Si volen brená á la tarde
            antes que no sia fosch
            tenen que empendre la marxa
            y aná á buscá llenya al bosch.
          
          
            En fan un feixet de brancas
            tot fugint del guardiá,
            perque si acás los atrapa
            al vespre no hi há sopá.
          
          
          
            De aná á estudi no sen parla
            perque lletrats no han de sé,
            per cavá y fangá la terra
            llibres no han de menesté.
          
          
            Axís es qu' en veuréu tants
            que s' en crian de llanuts,
            y han de serví pels lletrats
            tota sa vida de ruchs.
          
          
            De aquells que van á jornal
            la vida anem esplicant;
            á punta de matinada
            ja van marxant cap al camp.
          
          
            Portan lo cávach al coll,
            lo sarronet y 'l pitxell,
            cada hu porta sas eynas,
            sia jove ó sia veli.
          
          
            Duas horas á lo menos
            antes de que 'l sol no surt,
            que ja están cavant la terra,
            fangant ó fent algun surch.
          
          
            Sia estiu ó sia ivern,
            la obligació han de fé.
            Ja podeu di que 'ls pagesos
            als fan descarná 'l xangué.
          
          
            Surtint lo sol fan beguda
            fins á la hora de esmorsá,
            que sempre 'l porta la jove,
            lo baylet ó 'l rabadá.
          
          
            Algun temps als davan ví
            ara ab l' oidiun malehit,
            en veuen un trago d' aygua,
            y en acabat bon profit.
          
          
            Tocant las dotze del dia,
            se arriman tots á un rasé,
            dinan un plat de escudella.
            y de vi 'n veu sols qui 'n té.
          
          
            Un tallet de cansalada,
            perque la carn de moltó
            no 'n solen menjá en tot l'́ any,
            sino en la festa majó.
          
          
            Del pa no cal que us ne parli,
            perque ja tothom ho sap,
            que de tots llegurs hi ha,
            y lo que menos té es blat.
          
          
            Lo fajol y blat de moro
            axó casi de precis,
            y encara n' hi ha molts d' altres
            que 'l carregan de panís.
          
          
            Per sopá un plat de monjetas,
            de cols, patatas ó naps;
            que junt ab lo calderó
            dels porchs han sigut cuynats.
          
          
            Resan despres la rosari,
            y sen van á descansá
            á dessobre un jas de palla,
            y bona nit fins demá.
          
          
            Ja han traballat tot lo dia,
            y quatre rals han guanyat:
            manteniune la familia,
            compreulos vestit y calsat.
          
          
            Pagueu metge y cirurgiá
            si es que esteu aconductats,
            ¡Ay infelissos pagesos
            Ja esteu, ja, ben arreglats!
          
          
            Mentres que van á jornal
            no descansan un moment,
            per ells als té lo mateix
            que plogui ó que fassi vent
          
          
            Si plou en pelan panotxas,
            si fa sech en fan parets;
            ab quatre rals y la vida,
            qué ho han de afanyá, pobrets!
          
          
            Aquells comparets que tenen
            una vinya y un tros d' hort
            ó un petit camp per sembrá,
            sembla tenen un tresor.
          
          
            Cullen un poquet de vi
            y un altre poquet de pa,
            aixís van passant la vida
            dient Deu ajudará.
          
          
            Aqueixos solen passá
            molt mes penas que 'ls brassers,
            han de vendre la cullita
            per arreplegá diners.
          
          
            Per podé pagá el reyalme
            y altras mil contribucions,
            en quedan mes esquilats
            que cap ramat de moltons.
          
          
            Se li esboyran los ciurons,
            las monjetas y el fajol;
            li cau una pedregada
            que 'l deixa sense consol.
            Si fa sech, no pot sembrá;
          
          
            si plon, se pudreix lo blat;
            ab prou feynas pot menjarne
            treballant desesperat.
          
          
            Per podé torná á sembrá
            té d' enmanllevá dinés,
            á pagá per la cullita
            per un duro 'n paga tres.
          
          
            En lo mon no hi ha conciencia,
            la usura 'l te corromput,
            tothom afegeix al gep
            del infelís geperut.
          
          
            Tot ne surt del cul del frare,
            deya un refrá molt antich,
            pero de des que son fora
            jo d' altra manera ho dich.
          
          
          
            Las contribucions y pagos,
            delmes, gastos y demés;
            esteune certs y segús
            que surt del cul del pagés.
          
          
            Quant passa tropa pel poble,
            li té de da allotjament,
            foch, aygua, sal y vinagre,
            y altres cosetas se entén.
          
          
            Ells pel seu compte recullen
            si hi ha res mal endressat,
            y gracias si no 'l carregan
            ab la insignia de sant March.
          
          
            Com tota la seva hisenda
            la tenen posada al ras,
            allí tothom espigola
            tant sols estirant lo bras.
          
          
            Los uns lí prenen las figas.
            altres 'ls rabims y albercochs,
            y hasta á voltas las carbassas
            que guardava pels seus porchs.
          
          
            Té de mantení 'ls aucells
            ab totas llavors y blats,
            y aquells ancells ab casaca
            que corren per las ciutats.
          
          
            Procuradors y notaris.
            els curials y advocats
            ab la esquena dels pagesos
            en viuen ben regalats.
          
          
            Per una regada d' aygua
            ó per un tros de paret,
            que hi ha de una vinya á l' altra
            tot seguit arman un plet.
          
          
            Van á buscá un advocat
            que á tots dos dona rahó,
            lo qu' ells volen son els quartos
            y endevant la professó.
          
          
            Quant los deixan sense quartos
            y 's veuen regoneguts,
            allavors es quant ue diuen
            qui gemega ya ha rebut.
          
          
            Aqueixa gent no treballan
            si es que no veuen diners;
            fan ferlos una avinensa
            com si no hagués estat res.
          
          
            Quant son al dia de festa
            en pasan lo dematí
            arreglant tot lo de casa
            y 'n portan blat al molí.
          
          
            A las deu van al ofici
            que diu lo senyó Rectó:
            y alli están fins á las onze
            Si 'ls fa un poquet de sermó.
          
          
            Quant son adintre la iglesia
            se assentan en un racó,
            ó be cerca de la porta
            per podé surtí milló.
          
          
            Parlan del burro y la burra
            ab lo qui está al seu costat,
            si las monjetas son fetas
            y 'l blat de moro es granat.
          
          
            casi ve 'ls veuréu á tots
            Els que no troban conversa
            que tan prompte con se assentan
            ja están roncant com uns porchs.
          
          
            No 'ls despertan 'ls que cantan
            ni 'l soroll de repicá,
            ni 'l rotllo de las campanas
            quant ne van á reservá.
          
          
            A la tarde hi ha balladas
            á la plassa ja se enten,
            allí veuréu acudirhi
            las mares ab lo jovent.
          
          
            Ab lo so del tamborino,
            la gayta y lo fluviol,
            en fan patá unas sardanas
            que no las balla qui vol.
          
          
            Al vespre cap á rosari,
            á sopá y dejorn al llit;
            aqueixa vida la fan
            tant lo pobre com lo rich.
          
          
            L' endemá han de aná á matinas
            per podé guanyá 'l jornal,
            que ab los amos no hi ha escusas,
            toma el pan y deixa 'l ral.
          
          
            Aqueixa es la vida triste
            del pagés menesterós.
            dels que son richs no 'n parlém,
            que aquells son com los senyós.
          
          
            Puig que agafan la escopeta
            y sen van cap á cassá,
            y diuen qui ha fet avuy,
            també deurá fé demá.
          
          
            Si us agradan eixas coblas
            compreulas per dos quartets;
            per divertirvos un rato
            no seréu pas mes pobrets.
          
          
            Que per tan poca moneda
            ab tan senzillas cansons.
            estém certs que trobareu
            algunas bonas llisons.
          
          FÍ.
          
        
        
          CANSÓ DE LA PASTORA
          
            Mon pare m' ha casada,
            m' ha dada á un pastó,
            me 'n venta garrotadas,
            Deu men guart de pitjós.
          
          Coro.
          
            Jo que no l' aymo gayre,
            jo que no l' aymo, no,
            dich que no l' aymo gayre
            la vida del pastó.
          
          
            Ell se está en la montanya,
            jo en lo poble de Muyó;
            ell beu de la aygua fresca,
            y jo ví del Rosselló.
          
          Coro.—Jo que no l' aymo gare, etc.
          
            En derm ab la samarra,
            jo ab llansols de cutó;
            ell menja sopa ab oli,
            jo ab caldo de moltó.
          
          Coro.—Jo que no l' aymo gare, etc.
          
            Se pensa que estich sola,
            sola non estich, no;
            una estoneta ab lo Batlle,
            y un altre ab lo Regidó.
          
          Coro.—Jo que no l' aymo gare, etc.
          
            Pastoras de ma esfera
            no vulgau cap pastó,
            que encara que cumpliu
            fan correr lo bastó.
          
          Coro.—Jo que no l' aymo gare, etc.
          
            No poseu vostre amor
            en rassa de pastó,
            antes de fer tal cosa
            quedau com era jo.
          
          Coro.
          
            Jo que no l' aymo gayre,
            jo que no l' aymo, no,
            dich que no l' aymo gayre
            la vida del pastó.
          
          FÍ.
        
        
    