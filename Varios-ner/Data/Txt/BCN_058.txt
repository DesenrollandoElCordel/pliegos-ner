
                  
                        
                              

                              
                                    COL-LOQUI DE QUATRE
                                    APRENENTS:UN TEIXIDOR, UN FORNER, UN SASTRE Y UN
                                    SABATER.

                              Confrares de la alegría
                              y devots del bon humor,
                              si estau un poch de patxorra,
                              escolteu ab atenció,
                              que'us vull referir un cuento
                              alegre, gustós y nou.
                              Una tarde de estas festas
                              passava jo desdel Born
                              per la vora del gran rech
                              dret á la plassa dels porchs,
                              quant vegí sobre un pedrís
                              dels que fan barana al pont,
                              quatre canaris novells
                              que estavan prenent lo sol,
                              y que passavan lo cant
                              ab molta gala y primor.
                              Viu allí quatre aprenents,
                              que formavan entre tots
                              la mes pícara quatreta
                              que se haja vist de minyons.
                              Lo un se diu Climent Borruga,
                              es natural de Ripoll,
                              es fill de un pedrenyaler,
                              y es aprenent teixidor.
                              Altre que fa de forner,
                              se anomena Blay Cendrós,
                              y es fill de una pobre viuda
                              de la vila de Riudoms.
                              Lo ters es fill de un pagés
                              que fou batlle de Puiggrós,
                              se diu Bernat Pastanaga,
                              fa cara de gran bribó,
                              y, segons diu, se ha fet sastre
                              per no anar detras dels bous.
                              Lo quart es lo mes vergant,
                              e bè apareix un mussol,
                              (que prou vegadas als fets
                              la cara no correspon):
                              es de la plana de Vich,
                              batejat en Torelló,
                              es aprenent sabater,
                              y s' diu Celdoni Clicot.
                              Estavan los quatre allí
                              dihentse quatre mil mots,
                              quant jo reparant la bulla,
                              procurí acostarmehi prop,
                              assentantme detras de ells,
                              com qui no hi es per axó.
                              En aquest temps lo forner,
                              parlant ab lo teixidor,
                              li deya: ¡Ay desditxat!
                              No sé com fores tan boig,
                              que prenguesses eix ofici
                              en que serás un pobrot,
                              un perdut, un mort de fam,
                              desconegut, sense nom,
                              puig lo mes que pots preténdrer
                              es ser mestre teixidor.
                              Si lo mestratge no alcansas,
                              si no logras aqueix goig,

                              

                              sinó un pobre burinot,
                              reduhit á la miseria
                              de dormir sempre tot sol?
                              Perque ¿cóm podrás casarte
                              si may tindrás quatre sous?
                              Mentres serás aprenent
                              no temes tornarte gros,
                              ni tingas por de enfitarte,
                              que bè ten guardarán prou.
                              No t' veurás may fart de pa,
                              de vi non beurás un got,
                              serás esclau del taler
                              consuminte per racons;
                              passarás altras desditxas
                              quem causan compassió.
                              Mes nosaltres los forners
                              som molt diferents en tot:
                              apenas som aprenents
                              ja manejam dinerons;
                              puig nos ne donan alguns
                              sols pera portar las pots:
                              per Nadal tenim estrenas,
                              y á la matansa dels porchs
                              recullim de botifarras
                              una bona porció.
                              Nosaltres nos passejam
                              per los carrers mes remots;
                              traginant pots, y venent
                              peras cuytas y codonys:
                              los fadrins solen guanyar
                              diners á discreció,
                              y si tenen esperit
                              pera córrer per lo mon,
                              á vegadas se fan homes
                              en una expedició.
                              Finalment, de nostre ofici
                              los que al tercer escaló
                              posan lo peu, es cert teneu
                              abundants ocasions
                              de volar prosperament,
                              y alguns sen pujan de un bot
                              al carro de la fortuna,
                              quels dispensa mil favors,
                              los que no sabeu lograr
                              vosaltres los teixidors.
                              Amich, digué lo Climent,
                              entre las moltas rahons
                              no set' pot negar que tens
                              alguna part de rahó;
                              perque verdaderament
                              en materia de dar bots,
                              ó fer salts, ó remontarse
                              fins á la esfera del sol,
                              tots los de nostre estament
                              es cert que uns ignorants son:
                              no aspiran á tanta altura,
                              y es la moderació
                              la que sos desitgs rogula :
                              peró dígasme, Cendrós,
                              ¿no es axó lo mes segur?
                              ¿no es sempre axó lo millor?
                              No sabrém volar tan alt,
                              es veritat: mes tampoch
                              non's trovarém exposats
                              á que los ardors del sol
                              nos cremen las débils alas,
                              y n's precipiten al gorch
                              de una terrible desditxa,
                              com ha succehit á molts
                              de vostre gran estament,
                              que han plorat sense consol.
                              ¿Quants de ells fabricat havian
                              una torre de esplendor,
                              y la veren destruhir
                              los propis arquitectors?
                              No pretench que la fortuna
                              me dispense altres favors,
                              que la de un honrat passament,
                              que es lo mes elevat colm
                              á que prudentment aspira
                              tota nostra ambició.
                              Si nom' caso, estaré libre
                              de mil tribulacions:
                              mes, si vull, no faltará
                              quim prenga de mil amors,
                              puig hi ha dona de tal geni,
                              ques casaria ab un gos;
                              ¿quant mes ab mi, que per últim
                              no sò geperut ni coix?
                              Al temps del aprenentatge
                              passaré alguns treballons,
                              crech que de tot aprenent
                              es natural pensió:

                              

                              peró també considero
                              que tu los abultas molt;
                              no serán tants, com ponderan
                              las tuas expressions.
                              De pa men donan bastant,
                              lo vi ja may me ha fet goig,
                              de vianda no men falta,
                              perque com no sò golós,
                              me satisfá facilment
                              als dematins un pebrot,
                              al mitg dia la esendella,
                              y á la nit un plat de cols.
                              Amich Blay, jo estich content
                              de haverme fet teixidor,
                              y donantme Deu salut,
                              perseveraré gustós.
                              Aturdit quasi me deixa
                              tanta copia de rahons
                              (exclama lo Pastanaga)
                              mes ara he de parlar jo;
                              y puig atent vos he ohit,
                              es just me atengau un poch.
                              Deixant de la agricultura
                              aquell treball fatigós,
                              aquellas duras tareas
                              y aquell tracte de pastors;
                              renunciant cávachs y rellas,
                              podadoras y falsons;
                              arrimant las espardenyas
                              y arraconant los esclops,
                              determiní jo seguir
                              la mia propensió
                              que á menestral me tirava:
                              y despedit de Puiggrós,
                              me plantí dins quatre dias
                              en aquesta antigua Cort,
                              amparo de desvalguts,
                              y en fi refugi de tots.
                              Dos ó tres dias rodí
                              pensatiu y cuydadós,
                              observant alguns oficis,
                              que apareixentme tots bons,
                              me tenian indecisa
                              realment ma elecció.
                              Peró, haventho ben pensat,
                              y ja enterament resolt
                              en ser sastre, logrí entrar
                              en casa mestre Grifoll,
                              que es botiga acreditada.
                              Fa mes de tres anys que hi sò,
                              tant content de amos y ofici,
                              que tot me apar lo millor
                              que podia jo elegir.
                              Tant la mestressa me vol
                              y ab tal carinyo me tracta,
                              com si germá ó fill li fos.
                              Lo amo es de tan bona pasta,
                              que may me ha donat un cop,
                              no obstant que á un aprenent,
                              conforme ho sabeu bè tots,
                              sempre las faltas li sobran,
                              majorment quant novellot.
                              La pitota va molt bè;
                              me donan uns plats de arrós,
                              uns tascos de carnsalada,
                              y ara uns trossos de indiot,
                              que quasi bastar podria
                              lo de un dia pera dos.
                              Peró, parlant del ofici,
                              ¿quin com lo nostre es llustrós?
                              Nosaltres vestim marquesos,
                              vestim comptes y barons,
                              vestim generals, prínceps,
                              papas, reys y emperadors.
                              No ignoro quels sabaters
                              calsan á tot gentilhom:
                              peró ¿qui podrá negarme
                              que en aqueixa funció
                              posats de genolls per terra
                              van entre peus de tothom?
                              Nosaltres ab desahogo
                              al costat de un gran senyor
                              anirém per las botigas
                              en qualsevol part de mon.
                              Las senyoras mes il-lustres
                              fan tal estimació
                              de nosaltres, ques despullan
                              sens lo reparo menor
                              á nostra vista, quedant
                              sens cotilla ni gipó.
                              Ab los botiguers estam
                              en tan bona opinió,
                              que sens diners nos entregan
                              las robas de mes valor.

                              

                              Lo treball de nostre ofici
                              no fatiga, puig no es fort,
                              que regularment las feynas
                              se fan ab molt gran repós.
                              Feu ara sobre estas cosas
                              madura reflexîó,
                              y vejen si trobaréu
                              un ofici mes honrós
                              y que tinga circunstancias
                              tan apreciables com son
                              las del nostre: considero
                              que fora dificultós.
                              ¡Válgam lo beneyt sant March!
                              sant Crispí! sant Salvador!
                              digué mirantse lo sastre
                              son camarada Clicot.
                              ¿De ahont traus tanta materia?
                              Te aturdias de estos dos,
                              y xarras mes que una garsa,
                              mes que trenta gafarrons.
                              Tinch vist que tant lo Borruga,
                              com tu y com lo Cendrós,
                              tots vos demostrau gustosos,
                              aquell de ser teixidor,
                              aquest de portar capsana,
                              y tu de ser sastrinyol.
                              Donchs advertiu que també
                              jo gusto de ser pegot:
                              no m' sab mal rosegar cuyro,
                              ni estirar lo pel de porch,
                              ni portar lo devantal
                              tan untat y safarrós;
                              que encara que malas llenguas
                              diuhen que es ofici llort,
                              jo sé que es honrat ofici,
                              que es ofici profitós,
                              y que en ell ho passan bè
                              tots los bons treballadors:
                              jo deixo dir lo que vullan,
                              com me deixen fer mon joch.
                              Estich en casa de un amo,
                              que es home de bon humor,
                              de natural apacible
                              y amable condició.
                              Corretgeix benignament,
                              y ensenya ab molt gran amor:
                              es compassiu, es afable,
                              es lliberal y garbós.
                              La mestressa es de altre geni,
                              que no m' satisfá del tot:
                              es tan estreta ab nosaltres,
                              que en ella no troba lloch
                              lo que es lliberalitat.
                              Al dematí quatre nous
                              me dòna per esmorsar,
                              y de pa un petit crostó:
                              ó una cua de arengada
                              y un parell de rosegons
                              ab quatre gotetas de oli;
                              y diu que n' hi posa poch
                              perque no m' danye lo pit:
                              jo li estimo lo favor,
                              peró mes estimaria
                              que son cor fos generós.
                              No obstant, com ja me he fet compte
                              que sols pot durar axó
                              mentres del aprenentatge
                              me subjecten los grillons,
                              me alimento de esperansas
                              de que arrivant al ditxós
                              libre estat del fadrinatge,
                              me atiparé de matons,
                              de pa de ral, y sisenas
                              de botifarras y ous:
                              beuré vi com un inglés,
                              y ayguardent com un saxô.
                              Si després puch arrivar
                              á véncer lo major gorp,
                              vull dir, á passarme mestre,
                              ja no envejaré la sort
                              al rey de la Gran Bretanya,
                              ni al Sofí, ni al Gran Mogol.
                              Ja que de nostres oficis
                              contents nos demostram tots,
                              (digué lo Climent); importa
                              que, ajudant Nostre Senyor,
                              nos esmerem en cumplir
                              la nostra obligació.
                              En axó se dividiren,
                              y jo quedí molt gustós
                              de haver ohit los discursos
                              de aquestas conclusions.
                        
                        
            