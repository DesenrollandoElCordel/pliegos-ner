
                  
                        
                              

                              
                                    GUSTOS COLLOQUI,ENTRE UN
                                    ENAMORAT LACAYO, Y UNA HERMOSA CUYNERAen que, despues de
                                    alguns requiebros, refereix ella sos treballs,y las raresas
                                    de una Mestresa. DEL LACAYO Y CUYNERA.

                              Haurá cosa de deu dias,
                              que una matinada bella,
                              estant jo de mon estudi
                              tras la gelosia espessa,
                              me donaren un bon rato
                              un Fadrí, y una Donsella.
                              Venia de envés lo Born
                              una galan Caputxeta,
                              una Nimfa de Cavàs,
                              una gallarda Cuynera
                              ayrosa garbosament,
                              y vistosament modesta,
                              en estatura prou alta,
                              blanca, rossa, grassa, y fresca.
                              Consistian los adornos
                              de aquest Serafi de ayguera
                              en fandillas de blauhet,
                              gipó de parda estamenya,
                              devantal nevat, y fi,
                              ben feta caputxa negra.
                              Arremengada de brassos
                              mostrava camisa neta
                              blanca com una Paloma
                              ab sas manegas de tela,
                              indicis, que declaravan
                              ser amiga de limpiesa.
                              També se li divisava
                              fina de estám mitja verda,
                              sabata de mitx taló,
                              de plata blanca civella,
                              y girantse acás li viu
                              negre llas, y hermosa trena.
                              En sa cara reparí
                              una petita boqueta,
                              un ullet de matadora
                              ab rossa voltada cella,
                              un front capás, y brunyit,
                              nas pulit, galtas perfetas,
                              y que en estas llét, y grana
                              formavan hermosa mescla.
                              Parlant ingenuament,
                              tenia aquesta Sirena
                              primorosos atractius,
                              y no despreciables prendas.
                              Venia per altre part
                              al mateix temps ab gran pressa
                              un Confesor de Minyonas,
                              un Consultor de Cuyneras,
                              un Cosari de Cantons,
                              un Canari de Librea
                              un

                              

                              un Lacayo finalment
                              posat á mil maravellas
                              desde la punta del peu
                              fins dalt à la escarapela;
                              mosso de uns vint y tres anys,
                              y de no mala presencia.
                              Encontraronse los dos
                              sota la mia finestra,
                              y despues de saludarse
                              ab alegre rialleta,
                              exclamá lo bon Lacayo:
                              Es posible, hermosa Pepa,
                              que haja mes de quinse dias
                              que no he vist eixa bellesa?
                              Es possible, bella ingrata,
                              que tingas aqueixas tretas,
                              que sabent tu que te estimo
                              com la mes fina Perla,
                              ab rigurosos desvios
                              te burlas de ma firmesa?
                              O es possible sia tanta
                              la esperesa de ma estrella,
                              que de aqueix modo me privia
                              del gust, y la complacenia
                              que jo tinch sempre, que logro
                              veurer eixa cara bella,
                              aqueix garbo, aqueix donayre,
                              aqueix ullet de Hetxisera,
                              que penetra lo meu cor
                              ab tan agradables fletxas?
                              Com estás tant retirada?
                              O be per quins mars navegas?
                              Per ma fe Francisco Jorbas,
                              que men dius à boca plena,
                              respongué aumentant colors
                              la garbosa falaguera:
                              Son lisonjas tas paraulas?
                              Son jochs? Son burlas, ó veras?
                              Que com no conech en mí
                              merits pera tals finesas,
                              ab raho puch recelar
                              si son, ò no verdaderas.
                              
                              
                                    Ell.
                                    
                                          De tos merits lo valor
                                          lo publican be tas prendas,
                                          y en quant à ma voluntat,
                                          pots tenir tanta certesa,
                                          que lo arribarne à dubtar
                                          será coneguda ofensa.
                                    
                              
                              
                                    Ella.
                                    
                                          Agrahiré tals excesos,
                                          ab fina correspondencia:
                                          y com aqueixos fervors
                                          inconstancias no patescan;
                                          te entregarè de mon cor
                                          possesió tan entera,
                                          que, mediant la indisoluble
                                          conjugál dolsa cadena,
                                          no hi haurá incident algú
                                          que à turbarla se atrevesca.
                                    
                              

                              
                                    Ell.
                                    
                                          O que ditxa! O que fortuna!
                                          mil voltas las mans te besa
                                          aquest ton rendit Esclau
                                          per tot lo que ara me expressas:
                                          Accepto lo que insinuas,
                                          y esta excessiva finesa
                                          la gravaré en la memoria
                                          ab tant indelebles lletras,
                                          que no la podrá borrar
                                          del temps tota la inclemencia,
                                          Pero digasme, querida,
                                          digasme, hermosa Josepa,
                                          com ha estát que aquestos dias
                                          jo en part alguna not veya?
                                          Estavas acás malalta?
                                          Patias alguna pena,
                                          quet privás de eixir de casa,
                                          y à mos ulls de ta presencia?
                                    
                              

                              
                                    Ella.
                                    
                                          Francisco, no es res de aixó
                                          si que per altre comedia,
                                          que te la referiré
                                          ab brevedát, y prestesa,
                                          me he vist del tot precisada
                                          á renyir ab la Mestressa,
                                          à mudar en fi de casa,
                                          buscant vida mes quieta.
                                          He servit casi dos anys
                                          à la Senyora Teresa
                                          ab tota la llealtat
                                          ab que una filla se esmera:
                                          y en aqueix temps he sufrit
                                          las majors impertinencias,
                                          que podia tollerar
                                          una desgraciada Negra;
                                          per-

                                          

                                          perque ella realment
                                          la mes escassa, y estreta,
                                          la mes ridicula, y rara
                                          de quantas lo mon sustenta.
                                          Y sino, digasme tu
                                          que mes estranya raresa,
                                          que mes misera escassés,
                                          que voler fer quatre berlas
                                          de un lluquet, y que estas quatre
                                          per vuyt vegadas servescan?
                                          Voler que durian set dias
                                          uns tres diners de canyella,
                                          y que en totas las viandas
                                          notablement se conega?
                                          Quen duria catorse, ó quinse
                                          una carrega de llenya
                                          de las que fan los Galets
                                          tant xicas, y tan dolentas?
                                          Y que de carbó ab tres lliuras,
                                          que ella mateixa las pesa,
                                          se planxia, se fassa caldo,
                                          y algunas brasas ne quedian?
                                          Pues que diré de intentar
                                          que bastian pera escudella,
                                          per sis, que son de familia,
                                          de fideus sols tres onzetas,
                                          de carn pera tot lo dia
                                          unicament duas tersas,
                                          de oli sabent mitja cuarta,
                                          de vi mitja meytadella,
                                          de pa vuyt diners per barba,
                                          y menos en la Quaresma?
                                          Pues que? Obligar al dejuni
                                          per mes que una se atropellia,
                                          per mes que las feynas sobrian;
                                          per mes que de ell eximescan:
                                          no donan pera dinar
                                          sino uns quans grans de monjetas
                                          de fesolets, ó de guixas:
                                          de brou ab una caldera,
                                          y un bocí de peixo palo;
                                          ó tunyinota pudenta:
                                          y al vespre un poch de ensiam
                                          ab dos ó tres figas secas;
                                          no es rigor intolerable?
                                          no es crueltat de una fiera?
                                          no es mes, que Christiandad,
                                          calificada insolencia?
                                          Pues escolta encara una altre
                                          mes ridicula simplesa.
                                          La cuyna de aquella casa
                                          te una petita finestra,
                                          que trau en un carrero,
                                          en lo cual devant de aquella
                                          crema la llantia de un Sant;
                                          pues atén quina sen pensa,
                                          ou quina sen imagina
                                          la solapada Mestresa:
                                          ab sa rara economía
                                          diu que ab la finestra oberta
                                          te la cuyna bastant llum
                                          del que la llantia dispensa,
                                          y vol que ab ell solament
                                          se fassan totas las feynas.
                                          Considera tu mateix
                                          si es una admirable idea,
                                          si es pensament ben agut
                                          ó locura manifesta.
                                          Que fes asso una Senyora,
                                          obligada de pobresa,
                                          se podria tollerar;
                                          pero que ho practique aquella,
                                          que segons diu tot lo mon,
                                          te una poderosa hizienda,
                                          qui ho ha de poder sufrir,
                                          sens que de rabia reneguia?
                                          Lo Amo te diferent geni;
                                          pero, com ell no governa,
                                          no fa mes que predicar,
                                          sens que á sas rahons se atenga.
                                          De tot lo que he referit
                                          es precis que tu inferescas
                                          quins treballs hauré passat,
                                          quins disgusts, y quinas penas
                                          en estos casi dos anys
                                          de Purgatori, ó galera.
                                          Trobantme ja prou cansada
                                          de sufrir tantas molestias,
                                          pera acabar de apurarme,
                                          lo Diumenge de Pasquetas
                                          volgué la mala ventura
                                          que la maliciosa Vella
                                          pre-

                                          

                                          presumís que li faltavan
                                          de dins de una calaixera
                                          una talla de llansol,
                                          y un parell de cuixineras:
                                          y que, suspitant de mi,
                                          me despanyás la caixeta,
                                          me regonegués la roba,
                                          y me la tirás per terra.
                                          Assó passava quant jo
                                          venint de comprar candelas,
                                          arribí à casa, y trobantme
                                          ben innocent, y ben neta,
                                          mè queixí seriament
                                          de acció tan violenta.
                                          Ella alasoras, en lloch
                                          de darse per satisfeta,
                                          y de satisferme á mi,
                                          se alborotá de manera,
                                          quem digué cent picardias,
                                          me tirá entre cap, y orellas
                                          un respall, que acás trobá,
                                          y me amenassá severa
                                          de que, si mes la enfadava,
                                          me faria posar presa.
                                          Pensa tu com quedaria
                                          agraviada la innocencia
                                          en aquesta ocasió,
                                          y si aquesta era materia
                                          digna de la tolerancia;
                                          pues, peraque regonegas
                                          que tinch estimació,
                                          sens aguardar mes salemas,
                                          li diguí: Senyora mia.
                                          Vosté paguiam lo quem dega,
                                          restituescam la fama,
                                          y busquia qui la servesca,
                                          y prenent mon equipatge,
                                          marxí á casa de la Thea
                                          ma Cusina, desde ahont
                                          he buscat nova Mestressa,
                                          y, gracias á Deu, la tinch
                                          de notable diferencia,
                                          si continua en avant
                                          lo que al present manifesta.
                                          Pues, si aquella es intractable,
                                          aquesta amable, y risuenya:
                                          Si aquella rara insufrible,
                                          esta atractiva, y atenta:
                                          si aquella escasa, y avara,
                                          garbosa, y lliberal esta.
                                          Francisco, aquesta es la historia,
                                          y la causa de que en estas
                                          dos semmanas nons hem vist;
                                          perque com tenim tan cerca
                                          de casa la Boqueria,
                                          la Senyora vol que en ella
                                          prenga tot lo menester,
                                          si be en busca de Sireras
                                          me ha fet baixar vuy al Born,
                                          de que se ha seguit aquesta
                                          singular fortuna mia.
                                    
                              
                              
                                    Ell.
                                    
                                          Mon afecte, o bella Pepa,
                                          aquest desitjat encontre
                                          per ditxa propria celebra:
                                          y pera poder lograr
                                          los raigs de aqueixas estrellas.
                                          que brillan, com los del Sol,
                                          y que tot mon cor alegran,
                                          seré jo de cap de Creus
                                          als dematins centinella
                                          desde las sis á las set
                                          los dias, que sem permetia.
                                          Sento molt lo que has patit
                                          ab aquella mala vella,
                                          y gusto de que ara logrias
                                          tal casa, com me ponderas.
                                    
                              
                              
                                    Ella.
                                    
                                          Viscas, Francisco, molts anys
                                          estimo tantas finesas;
                                          pero, pues veus ques fa tart,
                                          es presis quens dividesca
                                          la obligació de anar
                                          á cumplir nostres taréas.
                                    
                              

                              
                                    Ell.
                                    
                                          Pues no vull ferte malobra
                                          á Deu, bellissima Perla.
                                    
                              

                              
                                    Ella.
                                    A Deu Diamant finissim;
                              
                              
                              
                                    Los dos.
                                    A Deu estimada Prenda.
                              
                              
                              
                                    Autor.
                                    
                                          Dit assó se dividiren,
                                          marxant, com unas sagetas
                                          cada hu per son cami.
                                          Jo quedí ab la boca oberta
                                          alegre de haver ohit
                                          tant gustosa conferencia.
                                    
                              
                        

                        
            